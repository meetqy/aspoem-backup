---
id: li-zhi-zeng-bu-zhe-zhang-sheng-ge-zhang-li-yang-ren-ye
title: 贈卜者張生歌張歷陽人也
titlePinyin: zeng4 bu3 zhe3 zhang1 sheng1 ge1 zhang1 li4 yang2 ren2 ye3
titleSlug: zeng-bu-zhe-zhang-sheng-ge-zhang-li-yang-ren-ye
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我憶扁舟昔南渡，江心忽值蛟龍怒。
- 大浪崩騰舞我舟，尾脅蜿蜒束吾櫓。
- 怒聲如雷雷火烈，腥風鼓天天如霧。
- 我觀蛟龍等一戲，衆面倉惶獨無怖。
- 平生忠信天自知，死葬江魚未應悞。
- 須臾水天碧鏡浄，順風入帆風若御。
- 歷陽古岸艤荒亭，寒雲澹澹依江樹。
- 江南山水天下奇，更在江山奇險處。
- 朱門玉窗带青嶂，想見君家傍烟嶼。
- 我今西來二十年，夢寐江南見幽趣。
- 夫君何爲抱奇術，輕去故鄉踏長路。
- 胸中秀氣未甘蟄，欲繼君平齊季主。
- 術高不肯等閑售，惟喜遨遊卜卿輔。
- 爾來山郭坐空館，憐我困窮爲推數。
- 閱人多矣君自信，歸去來兮余已悟。
- 少年飛動已知非，老來憂患寧堪顧。
- 壯時猶愧不如人，豈復衰殘彊馳騖。
- 儻來軒冕任去留，縱有功名逼遲暮。
- 箕山之陰潁水湄，二頃荒田安𤱶畝。
- 曲肱飲水吾自樂，乘堅齒肥烏足慕。
- 吾生貧賤吾自知，不解脅肩求貴富。
- 我如富貴當蚤得，已可通侯封萬戶。
- 惟有退身可自如，造物哀憐應不拒。
- 扁舟常繫屋南溪，會當乘興江南去。

## 拼音

- wo3 yi4 pian1 zhou1 xi1 nan2 du4 ， jiang1 xin1 hu1 zhi2 jiao1 long2 nu4 。
- da4 lang4 beng1 teng2 wu3 wo3 zhou1 ， wei3 xie2 wan1 yan2 shu4 wu2 lu3 。
- nu4 sheng1 ru2 lei2 lei2 huo3 lie4 ， xing1 feng1 gu3 tian1 tian1 ru2 wu4 。
- wo3 guan1 jiao1 long2 deng3 yi2 xi4 ， zhong4 mian4 cang1 huang2 du2 wu2 bu4 。
- ping2 sheng1 zhong1 xin4 tian1 zi4 zhi1 ， si3 zang4 jiang1 yu2 wei4 ying1 wu4 。
- xu1 yu2 shui3 tian1 bi4 jing4 jing4 ， shun4 feng1 ru4 fan1 feng1 ruo4 yu4 。
- li4 yang2 gu3 an4 yi3 huang1 ting2 ， han2 yun2 dan4 dan4 yi1 jiang1 shu4 。
- jiang1 nan2 shan1 shui3 tian1 xia4 qi2 ， geng4 zai4 jiang1 shan1 qi2 xian3 chu3 。
- zhu1 men2 yu4 chuang1 dai4 qing1 zhang4 ， xiang3 jian4 jun1 jia1 bang4 yan1 yu3 。
- wo3 jin1 xi1 lai2 er4 shi2 nian2 ， meng4 mei4 jiang1 nan2 jian4 you1 qu4 。
- fu1 jun1 he2 wei2 bao4 qi2 shu4 ， qing1 qu4 gu4 xiang1 ta4 chang2 lu4 。
- xiong1 zhong1 xiu4 qi4 wei4 gan1 zhe2 ， yu4 ji4 jun1 ping2 qi2 ji4 zhu3 。
- shu4 gao1 bu4 ken3 deng3 xian2 shou4 ， wei2 xi3 ao2 you2 bu3 qing1 fu3 。
- er3 lai2 shan1 guo1 zuo4 kong1 guan3 ， lian2 wo3 kun4 qiong2 wei2 tui1 shu4 。
- yue4 ren2 duo1 yi3 jun1 zi4 xin4 ， gui1 qu4 lai2 xi1 yu2 yi3 wu4 。
- shao4 nian2 fei1 dong4 yi3 zhi1 fei1 ， lao3 lai2 you1 huan4 ning2 kan1 gu4 。
- zhuang4 shi2 you2 kui4 bu4 ru2 ren2 ， qi3 fu4 shuai1 can2 qiang2 chi2 wu4 。
- tang3 lai2 xuan1 mian3 ren4 qu4 liu2 ， zong4 you3 gong1 ming2 bi1 chi2 mu4 。
- ji1 shan1 zhi1 yin1 ying3 shui3 mei2 ， er4 qing3 huang1 tian2 an1 𤱶 mu3 。
- qu3 gong1 yin3 shui3 wu2 zi4 le4 ， cheng2 jian1 chi3 fei2 wu1 zu2 mu4 。
- wu2 sheng1 pin2 jian4 wu2 zi4 zhi1 ， bu4 jie3 xie2 jian1 qiu2 gui4 fu4 。
- wo3 ru2 fu4 gui4 dang1 zao3 de2 ， yi3 ke3 tong1 hou2 feng1 wan4 hu4 。
- wei2 you3 tui4 shen1 ke3 zi4 ru2 ， zao4 wu4 ai1 lian2 ying1 bu2 ju4 。
- pian1 zhou1 chang2 xi4 wu1 nan2 xi1 ， hui4 dang1 cheng2 xing1 jiang1 nan2 qu4 。

## 注释

## 译文

## 赏析
