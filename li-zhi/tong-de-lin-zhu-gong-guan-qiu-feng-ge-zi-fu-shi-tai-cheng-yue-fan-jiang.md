---
id: li-zhi-tong-de-lin-zhu-gong-guan-qiu-feng-ge-zi-fu-shi-tai-cheng-yue-fan-jiang
title: 同德麟諸公觀秋風閣自賦詩臺乘月汎江
titlePinyin: tong2 de2 lin2 zhu1 gong1 guan1 qiu1 feng1 ge2 zi4 fu4 shi1 tai2 cheng2 yue4 fan4 jiang1
titleSlug: tong-de-lin-zhu-gong-guan-qiu-feng-ge-zi-fu-shi-tai-cheng-yue-fan-jiang
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 虛閣凌縹緲，危臺俯湠漫。
- 憑檻眺落景，倚柱送歸翰。
- 空濛暝色合，戃怳天宇寬。
- 皎皎明月上，炯炯青林端。
- 寂歷四郊靜，陰森清夜闌。
- 秉燭下草岸，迴船遵柳灘。
- 繁星粲湛彩，白烟隠微瀾。
- 夷猶放𤃩溜，闇澹數烟巒。
- 絺衣凉風發，角巾滋露漙。
- 心適醒亦狂，樂極清更歡。
- 叩舷過龍室，抵掌驚水官。
- 仍思爇犀炬，下欲窺蛟盤。
- 風雲襲毛髮，冰雪澡肺肝。
- 慨歎念前哲，興懷成壯觀。
- 蹇予棄甽畝，放意遠遊般。
- 合鞅昔徂歲，維舟今戒寒。
- 佩服良友義，論言畏塗難。
- 茲遊興不淺，冒險夜未安。
- 風波彼何懼，忠信邪能奸。

## 拼音

- xu1 ge2 ling2 piao3 miao3 ， wei1 tai2 fu3 tan4 man4 。
- ping2 jian4 tiao4 luo4 jing3 ， yi3 zhu4 song4 gui1 han4 。
- kong1 meng2 ming2 se4 he2 ， tang3 huang3 tian1 yu3 kuan1 。
- jiao3 jiao3 ming2 yue4 shang4 ， jiong3 jiong3 qing1 lin2 duan1 。
- ji4 li4 si4 jiao1 jing4 ， yin1 sen1 qing1 ye4 lan2 。
- bing3 zhu2 xia4 cao3 an4 ， hui2 chuan2 zun1 liu3 tan1 。
- fan2 xing1 can4 zhan4 cai3 ， bai2 yan1 yin3 wei1 lan2 。
- yi2 you2 fang4 𤃩 liu1 ， an4 dan4 shu4 yan1 luan2 。
- chi1 yi1 liang2 feng1 fa1 ， jiao3 jin1 zi1 lu4 tuan2 。
- xin1 shi4 xing3 yi4 kuang2 ， le4 ji2 qing1 geng4 huan1 。
- kou4 xian2 guo4 long2 shi4 ， di3 zhang3 jing1 shui3 guan1 。
- reng2 si1 ruo4 xi1 ju4 ， xia4 yu4 kui1 jiao1 pan2 。
- feng1 yun2 xi2 mao2 fa4 ， bing1 xue3 zao3 fei4 gan1 。
- kai3 tan4 nian4 qian2 zhe2 ， xing1 huai2 cheng2 zhuang4 guan1 。
- jian3 yu3 qi4 zhen4 mu3 ， fang4 yi4 yuan3 you2 ban1 。
- he2 yang1 xi1 cu2 sui4 ， wei2 zhou1 jin1 jie4 han2 。
- pei4 fu2 liang2 you3 yi4 ， lun4 yan2 wei4 tu2 nan2 。
- zi1 you2 xing1 bu4 qian3 ， mao4 xian3 ye4 wei4 an1 。
- feng1 bo1 bi3 he2 ju4 ， zhong1 xin4 xie2 neng2 jian1 。

## 注释

## 译文

## 赏析
