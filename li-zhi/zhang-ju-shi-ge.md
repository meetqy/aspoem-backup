---
id: li-zhi-zhang-ju-shi-ge
title: 張居士歌
titlePinyin: zhang1 ju1 shi4 ge1
titleSlug: zhang-ju-shi-ge
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 凡夫冥冥不知曉，劫塵流浪如沙掃。
- 上天宮闕隔青雲，九原壠墓空秋草。
- 神仙有意憐下土，獨取飆車出三島。
- 張翁陋巷貧且賢，簞餉瓢漿久懷寶。
- 羽客飛來自何所，蓬蓽相迎笑相勞。
- 高談妙理妙道本，定是青牛度關老。
- 仙丹無形有真氣，一視傳靈入凡棗。
- 聊分七棗遺張翁，一餌云充千歲飽。
- 張公不食今幾年，齒如兒童顔色好。
- 我聞神仙本無滓，諸漏皆空體玄道。
- 姑射神人飲風露，淮南鷄犬依丹竈。
- 真詮自然本簡易，不在勞形勤補腦。
- 封山航海漫殫費，葉衣草茹空枯槁。
- 况乃紛紛五濁世，粒食火化常熱惱。
- 余苦風塵衰太早，綠髮蒼蒼半玄縞。
- 青春堂堂暗中去，常恐餘生似潢潦。
- 何當刀圭借殘齡，相與神游超八表。

## 拼音

- fan2 fu1 ming2 ming2 bu4 zhi1 xiao3 ， jie2 chen2 liu2 lang4 ru2 sha1 sao3 。
- shang4 tian1 gong1 que4 ge2 qing1 yun2 ， jiu3 yuan2 long3 mu4 kong1 qiu1 cao3 。
- shen2 xian1 you3 yi4 lian2 xia4 tu3 ， du2 qu3 biao1 ju1 chu1 san1 dao3 。
- zhang1 weng1 lou4 xiang4 pin2 qie3 xian2 ， dan1 xiang3 piao2 jiang1 jiu3 huai2 bao3 。
- yu3 ke4 fei1 lai2 zi4 he2 suo3 ， peng2 bi4 xiang1 ying2 xiao4 xiang1 lao2 。
- gao1 tan2 miao4 li3 miao4 dao4 ben3 ， ding4 shi4 qing1 niu2 du4 guan1 lao3 。
- xian1 dan1 wu2 xing2 you3 zhen1 qi4 ， yi2 shi4 chuan2 ling2 ru4 fan2 zao3 。
- liao2 fen1 qi1 zao3 yi2 zhang1 weng1 ， yi4 er3 yun2 chong1 qian1 sui4 bao3 。
- zhang1 gong1 bu4 shi2 jin1 ji1 nian2 ， chi3 ru2 er2 tong2 yan2 se4 hao3 。
- wo3 wen2 shen2 xian1 ben3 wu2 zi3 ， zhu1 lou4 jie1 kong1 ti3 xuan2 dao4 。
- gu1 ye4 shen2 ren2 yin3 feng1 lu4 ， huai2 nan2 ji1 quan3 yi1 dan1 zao4 。
- zhen1 quan2 zi4 ran2 ben3 jian3 yi4 ， bu2 zai4 lao2 xing2 qin2 bu3 nao3 。
- feng1 shan1 hang2 hai3 man4 dan1 fei4 ， ye4 yi1 cao3 ru2 kong1 ku1 gao3 。
- kuang4 nai3 fen1 fen1 wu3 zhuo2 shi4 ， li4 shi2 huo3 hua4 chang2 re4 nao3 。
- yu2 ku3 feng1 chen2 shuai1 tai4 zao3 ， lü4 fa4 cang1 cang1 ban4 xuan2 gao3 。
- qing1 chun1 tang2 tang2 an4 zhong1 qu4 ， chang2 kong3 yu2 sheng1 si4 huang2 liao2 。
- he2 dang1 dao1 gui1 jie4 can2 ling2 ， xiang1 yu3 shen2 you2 chao1 ba1 biao3 。

## 注释

## 译文

## 赏析
