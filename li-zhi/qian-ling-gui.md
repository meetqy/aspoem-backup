---
id: li-zhi-qian-ling-gui
title: 千齡檜
titlePinyin: qian1 ling2 gui4
titleSlug: qian-ling-gui
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岡頭老檜不記年，古父約以千齡傳。
- 高枝凌兢倚北斗，低枝猶藏萬歲烟。
- 蟠根直與地爭固，不許蚓穴通黄泉。
- 陰森古怪神物附，雨晦每見蛟龍騫。
- 賢哉樂天真逸者，手植蒼檜今宛然。
- 元和元豐五十紀，婆娑下委纔及肩。
- 信此千齡尚虛云，幾見海變丘陵遷。
- 乃知不爲斤斧夭，不在澗底與山巔。

## 拼音

- gang1 tou2 lao3 gui4 bu2 ji4 nian2 ， gu3 fu4 yue1 yi3 qian1 ling2 chuan2 。
- gao1 zhi1 ling2 jing1 yi3 bei3 dou4 ， di1 zhi1 you2 cang2 wan4 sui4 yan1 。
- pan2 gen1 zhi2 yu3 di4 zheng1 gu4 ， bu4 xu1 yin3 xue2 tong1 huang2 quan2 。
- yin1 sen1 gu3 guai4 shen2 wu4 fu4 ， yu3 hui4 mei3 jian4 jiao1 long2 qian1 。
- xian2 zai1 le4 tian1 zhen1 yi4 zhe3 ， shou3 zhi2 cang1 gui4 jin1 wan3 ran2 。
- yuan2 he2 yuan2 feng1 wu3 shi2 ji4 ， po2 suo1 xia4 wei3 cai2 ji2 jian1 。
- xin4 ci3 qian1 ling2 shang4 xu1 yun2 ， ji1 jian4 hai3 bian4 qiu1 ling2 qian1 。
- nai3 zhi1 bu4 wei2 jin1 fu3 yao1 ， bu2 zai4 jian4 di3 yu3 shan1 dian1 。

## 注释

## 译文

## 赏析
