---
id: li-zhi-song-yuan-sheng-yu-xian-cheng-zhi-guan-quan-nan
title: 送元聖庾縣丞之官泉南
titlePinyin: song4 yuan2 sheng4 yu3 xian4 cheng2 zhi1 guan1 quan2 nan2
titleSlug: song-yuan-sheng-yu-xian-cheng-zhi-guan-quan-nan
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漫郎老猗玗，紫芝于蒍于。
- 二元皆國器，位卑德有餘。
- 嗟公有祖德，官况復不如。
- 平生志引大，英爽凌太虛。
- 胸中有武庫，羅列千卷書。
- 攘臂班馬間，豈但突黄初。
- 謂宜在妙齡，持橐承明廬。
- 何爲沉下僚，蹭蹬青雲途。
- 三調南曹選，雪霜稍侵鬚。
- 又佩墨綬去，不得黄紙除。
- 憐公批敕手，乃判稅與租。
- 閱世悟休戚，勝負如梟盧。
- 達人自通脫，於何較錙銖。
- 平治不平氣，俛仰自走趨。
- 剛忍素所遇，時乃烈丈夫。
- 南安極南粵，控带荆與吳。
- 南涯即滄海，北渡竟重湖。
- 回首望嵩潁，邈焉天一隅。
- 南州例卑濕，海錯富蟲魚。
- 作客萬里外，善保千金軀。
- 加餐慎興寢，三年賦歸歟。
- 故園有老伴，林下要爲娛。

## 拼音

- man4 lang2 lao3 yi1 yu2 ， zi3 zhi1 yu2 wei3 yu2 。
- er4 yuan2 jie1 guo2 qi4 ， wei4 bei1 de2 you3 yu2 。
- jie1 gong1 you3 zu3 de2 ， guan1 kuang4 fu4 bu4 ru2 。
- ping2 sheng1 zhi4 yin3 da4 ， ying1 shuang3 ling2 tai4 xu1 。
- xiong1 zhong1 you3 wu3 ku4 ， luo2 lie4 qian1 juan4 shu1 。
- rang3 bi4 ban1 ma3 jian4 ， qi3 dan4 tu1 huang2 chu1 。
- wei4 yi2 zai4 miao4 ling2 ， chi2 tuo2 cheng2 ming2 lu2 。
- he2 wei2 chen2 xia4 liao2 ， ceng4 deng4 qing1 yun2 tu2 。
- san1 diao4 nan2 cao2 xuan3 ， xue3 shuang1 shao1 qin1 xu1 。
- you4 pei4 mo4 shou4 qu4 ， bu4 de2 huang2 zhi3 chu2 。
- lian2 gong1 pi1 chi4 shou3 ， nai3 pan4 shui4 yu3 zu1 。
- yue4 shi4 wu4 xiu1 qi1 ， sheng4 fu4 ru2 xiao1 lu2 。
- da2 ren2 zi4 tong1 tuo1 ， wu1 he2 jiao4 zi1 zhu1 。
- ping2 zhi4 bu4 ping2 qi4 ， fu3 yang3 zi4 zou3 qu1 。
- gang1 ren3 su4 suo3 yu4 ， shi2 nai3 lie4 zhang4 fu0 。
- nan2 an1 ji2 nan2 yue4 ， kong4 dai4 jing1 yu3 wu2 。
- nan2 ya2 ji2 cang1 hai3 ， bei3 du4 jing4 zhong4 hu2 。
- hui2 shou3 wang4 song1 ying3 ， miao3 yan1 tian1 yi4 yu2 。
- nan2 zhou1 li4 bei1 shi1 ， hai3 cuo4 fu4 chong2 yu2 。
- zuo4 ke4 wan4 li3 wai4 ， shan4 bao3 qian1 jin1 qu1 。
- jia1 can1 shen4 xing1 qin3 ， san1 nian2 fu4 gui1 yu2 。
- gu4 yuan2 you3 lao3 ban4 ， lin2 xia4 yao4 wei2 yu2 。

## 注释

## 译文

## 赏析
