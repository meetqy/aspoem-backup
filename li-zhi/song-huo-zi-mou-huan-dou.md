---
id: li-zhi-song-huo-zi-mou-huan-dou
title: 送霍子侔還都
titlePinyin: song4 huo4 zi3 mou2 huan2 dou1
titleSlug: song-huo-zi-mou-huan-dou
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 真人造區夏，民瘼傒以蘇。
- 戎衣振不格，力舉覆地盂。
- 桓桓神武威，自信人未孚。
- 當年羣嘯聚，劍立猶稱孤。
- 天旋地機轉，曠谷吹塤竽。
- 曈曈東方日，揚光扶桑隅。
- 文明燭無疆，煌煌中天衢。
- 曾孫太平君，稽古追唐虞。
- 求賢用吉士，隠淪來真儒。
- 股肱協帝躬，腹心懷良圖。
- 庶事正絜矩，嘉言規典謨。
- 欲將醍醐酪，沾濯瘍垢膚。
- 又慮天下事，學古太殊塗。
- 衆說折聖經，丹青久將渝。
- 世稱淵華者，春秋華實敷。
- 考之篤誠諶，熒熠皆穿窬。
- 况復口耳學，擿埴冥索途。
- 終身不知道，死矣如蟪蛄。
- 無心時雨化，蠲逖狂狷迂。
- 法言立定論，章章如璠瑜。
- 專經務篤實，使士知所趨。
- 欲皆抱道義，如孔丘之徒。
- 士各重良貴，豈若乘風鳬。
- 亦有倔彊輩，索足行深涂。
- 如經風過耳，不美七尺軀。
- 斯人雖云存，衆昧不容誅。
- 振振文風聲，得與帝載俱。
- 先生住毗陵，才望振國都。
- 時方尚雕蟲，如紫色奪朱。
- 獨專性命學，已與衆欲殊。
- 窮年志專一，立節如仲舒。
- 幾年困禮闈，輿議久已需。
- 錦衾爛絺帷，羈絆縻於菟。
- 滿衣京洛塵，馬病僕亦痡。
- 前年彤庭下，射策關彫弧。
- 如何扛鼎力，不勝舉匹雛。
- 官卑府參軍，知命安嗚呼。
- 青雲有伯樂，俯識千里駒。
- 鋒斷吹毛羽，氣節凌轆轤。
- 究之性天遺，溟海不可𣂏。
- 遂言黼座前，此材誠楠楰。
- 方今搆大厦，不可同朽株。
- 嘉言沃宸衷，頓首帝曰俞。
- 汝其姑試之，育士師東吳。
- 東州士氣懦，勁草惟蓬蔞。
- 循循教不倦，啟發親持扶。
- 義方達遠邇，來學皆奔驅。
- 瑞鳳止美竹，飛翔鳴高梧。
- 賢哉師道尊，丘軻居魯邾。
- 巍巍數仞牆，深邃不可踰。
- 宗廟百官富，不見空跿 {⻊句}。
- 三年就傅訓，弦誦惟歌歈。
- 或謂我自然，孰知如蒲盧。
- 濟濟榛楛茂，皇州忽云徂。
- 士民惜其去，夾轂爭挽軥。
- 老叟遮道留，實篚携漿壺。
- 謂言感恩惠，成我妻與孥。
- 去矣不忍還，望塵猶懽呼。
- 嘗聞有美玉，不琢鄰碔砆。
- 美質逢利器，欲切惟錕鋘。
- 子時才力薄，治邑民歡娛。
- 季路在大國，止可治轉輸。
- 古有孟公綽，知宏才有餘。
- 優于趙魏老，不可爲大夫。
- 皇皇魯聖人，道困將乘桴。
- 才單敢兼人，道蹇罹罿罦。
- 先生天與才，貫溟包五湖。
- 昔否今已亨，天扉有携揄。
- 行行近清秘，召見延英廬。
- 一言悟明主，欽哉帝云吁。
- 朕方在潁邸，鄉譽時已憮。
- 何其數年間，下國猶劬劬。
- 朕意在教育，如芑生新畬。
- 往惟教東邦，朝野多美譽。
- 往矣勤勿怠，潔白相連茹。
- 或然何其嘉，宿憤得以攄。
- 上苟膺寵光，不日昇朝裾。
- 待詔金鑾殿，著書文石渠。
- 不見潁陰叟，拖紳腰金魚。
- 河湟少年將，五載登台樞。

## 拼音

- zhen1 ren2 zao4 qu1 xia4 ， min2 mo4 xi1 yi3 su1 。
- rong2 yi1 zhen4 bu4 ge2 ， li4 ju3 fu4 di4 yu2 。
- huan2 huan2 shen2 wu3 wei1 ， zi4 xin4 ren2 wei4 fu2 。
- dang1 nian2 qun2 xiao4 ju4 ， jian4 li4 you2 cheng1 gu1 。
- tian1 xuan2 di4 ji1 zhuan3 ， kuang4 gu3 chui1 xun1 yu2 。
- tong2 tong2 dong1 fang1 ri4 ， yang2 guang1 fu2 sang1 yu2 。
- wen2 ming2 zhu2 wu2 jiang1 ， huang2 huang2 zhong1 tian1 qu2 。
- ceng2 sun1 tai4 ping2 jun1 ， ji1 gu3 zhui1 tang2 yu2 。
- qiu2 xian2 yong4 ji2 shi4 ， yin3 lun2 lai2 zhen1 ru2 。
- gu3 gong1 xie2 di4 gong1 ， fu4 xin1 huai2 liang2 tu2 。
- shu4 shi4 zheng4 jie2 ju3 ， jia1 yan2 gui1 dian3 mo2 。
- yu4 jiang1 ti2 hu2 lao4 ， zhan1 zhuo2 yang2 gou4 fu1 。
- you4 lü4 tian1 xia4 shi4 ， xue2 gu3 tai4 shu1 tu2 。
- zhong4 shuo1 zhe2 sheng4 jing1 ， dan1 qing1 jiu3 jiang1 yu2 。
- shi4 cheng1 yuan1 hua2 zhe3 ， chun1 qiu1 hua2 shi2 fu1 。
- kao3 zhi1 du3 cheng2 chen2 ， ying2 yi4 jie1 chuan1 yu2 。
- kuang4 fu4 kou3 er3 xue2 ， ti1 zhi2 ming2 suo3 tu2 。
- zhong1 shen1 bu4 zhi1 dao4 ， si3 yi3 ru2 hui4 gu1 。
- wu2 xin1 shi2 yu3 hua4 ， juan1 ti4 kuang2 juan4 yu1 。
- fa3 yan2 li4 ding4 lun4 ， zhang1 zhang1 ru2 fan2 yu2 。
- zhuan1 jing1 wu4 du3 shi2 ， shi3 shi4 zhi1 suo3 qu1 。
- yu4 jie1 bao4 dao4 yi4 ， ru2 kong3 qiu1 zhi1 tu2 。
- shi4 ge4 zhong4 liang2 gui4 ， qi3 ruo4 cheng2 feng1 fu2 。
- yi4 you3 jue4 qiang2 bei4 ， suo3 zu2 xing2 shen1 tu2 。
- ru2 jing1 feng1 guo4 er3 ， bu4 mei3 qi1 chi3 qu1 。
- si1 ren2 sui1 yun2 cun2 ， zhong4 mei4 bu4 rong2 zhu1 。
- zhen4 zhen4 wen2 feng1 sheng1 ， de2 yu3 di4 zai4 ju4 。
- xian1 sheng0 zhu4 pi2 ling2 ， cai2 wang4 zhen4 guo2 dou1 。
- shi2 fang1 shang4 diao1 chong2 ， ru2 zi3 se4 duo2 zhu1 。
- du2 zhuan1 xing4 ming4 xue2 ， yi3 yu3 zhong4 yu4 shu1 。
- qiong2 nian2 zhi4 zhuan1 yi1 ， li4 jie2 ru2 zhong4 shu1 。
- ji1 nian2 kun4 li3 wei2 ， yu2 yi4 jiu3 yi3 xu1 。
- jin3 qin1 lan4 chi1 wei2 ， ji1 ban4 mi2 wu1 tu2 。
- man3 yi1 jing1 luo4 chen2 ， ma3 bing4 pu2 yi4 pu1 。
- qian2 nian2 tong2 ting2 xia4 ， she4 ce4 guan1 diao1 hu2 。
- ru2 he2 kang2 ding3 li4 ， bu2 sheng4 ju3 pi3 chu2 。
- guan1 bei1 fu3 can1 jun1 ， zhi1 ming4 an1 wu1 hu1 。
- qing1 yun2 you3 bo2 le4 ， fu3 shi2 qian1 li3 ju1 。
- feng1 duan4 chui1 mao2 yu3 ， qi4 jie2 ling2 lu4 lu2 。
- jiu1 zhi1 xing4 tian1 yi2 ， ming2 hai3 bu4 ke3 𣂏。
- sui4 yan2 fu3 zuo4 qian2 ， ci3 cai2 cheng2 nan2 yu2 。
- fang1 jin1 gou4 da4 sha4 ， bu4 ke3 tong2 xiu3 zhu1 。
- jia1 yan2 wo4 chen2 zhong1 ， dun4 shou3 di4 yue1 yu2 。
- ru3 qi2 gu1 shi4 zhi1 ， yu4 shi4 shi1 dong1 wu2 。
- dong1 zhou1 shi4 qi4 nuo4 ， jin4 cao3 wei2 peng2 lou2 。
- xun2 xun2 jiao4 bu2 juan4 ， qi3 fa1 qin1 chi2 fu2 。
- yi4 fang1 da2 yuan3 er3 ， lai2 xue2 jie1 ben1 qu1 。
- rui4 feng4 zhi3 mei3 zhu2 ， fei1 xiang2 ming2 gao1 wu2 。
- xian2 zai1 shi1 dao4 zun1 ， qiu1 ke1 ju1 lu3 zhu1 。
- wei1 wei1 shu4 ren4 qiang2 ， shen1 sui4 bu4 ke3 yu2 。
- zong1 miao4 bai3 guan1 fu4 ， bu2 jian4 kong1 tu2  {⻊ ju4 }。
- san1 nian2 jiu4 fu4 xun4 ， xian2 song4 wei2 ge1 yu2 。
- huo4 wei4 wo3 zi4 ran2 ， shu2 zhi1 ru2 pu2 lu2 。
- ji4 ji4 zhen1 ku3 mao4 ， huang2 zhou1 hu1 yun2 cu2 。
- shi4 min2 xi1 qi2 qu4 ， jia1 gu3 zheng1 wan3 qu2 。
- lao3 sou3 zhe1 dao4 liu2 ， shi2 fei3 xie2 jiang1 hu2 。
- wei4 yan2 gan3 en1 hui4 ， cheng2 wo3 qi1 yu3 nu2 。
- qu4 yi3 bu4 ren3 huan2 ， wang4 chen2 you2 huan1 hu1 。
- chang2 wen2 you3 mei3 yu4 ， bu4 zhuo2 lin2 wu3 fu1 。
- mei3 zhi4 feng2 li4 qi4 ， yu4 qie4 wei2 kun1 wu2 。
- zi3 shi2 cai2 li4 bao2 ， zhi4 yi4 min2 huan1 yu2 。
- ji4 lu4 zai4 da4 guo2 ， zhi3 ke3 zhi4 zhuan3 shu1 。
- gu3 you3 meng4 gong1 chuo4 ， zhi1 hong2 cai2 you3 yu2 。
- you1 yu2 zhao4 wei4 lao3 ， bu4 ke3 wei2 dai4 fu0 。
- huang2 huang2 lu3 sheng4 ren2 ， dao4 kun4 jiang1 cheng2 fu2 。
- cai2 dan1 gan3 jian1 ren2 ， dao4 jian3 li2 chong1 fu2 。
- xian1 sheng0 tian1 yu3 cai2 ， guan4 ming2 bao1 wu3 hu2 。
- xi1 fou3 jin1 yi3 heng1 ， tian1 fei1 you3 xie2 yu2 。
- hang2 hang2 jin4 qing1 mi4 ， zhao4 jian4 yan2 ying1 lu2 。
- yi4 yan2 wu4 ming2 zhu3 ， qin1 zai1 di4 yun2 xu1 。
- zhen4 fang1 zai4 ying3 di3 ， xiang1 yu4 shi2 yi3 wu3 。
- he2 qi2 shu4 nian2 jian4 ， xia4 guo2 you2 qu2 qu2 。
- zhen4 yi4 zai4 jiao4 yu4 ， ru2 qi3 sheng1 xin1 she1 。
- wang3 wei2 jiao4 dong1 bang1 ， chao2 ye3 duo1 mei3 yu4 。
- wang3 yi3 qin2 wu4 dai4 ， jie2 bai2 xiang4 lian2 ru2 。
- huo4 ran2 he2 qi2 jia1 ， su4 fen4 de2 yi3 shu1 。
- shang4 gou3 ying1 chong3 guang1 ， bu2 ri4 sheng1 chao2 ju1 。
- dai4 zhao4 jin1 luan2 dian4 ， zhu4 shu1 wen2 shi2 qu2 。
- bu2 jian4 ying3 yin1 sou3 ， tuo1 shen1 yao1 jin1 yu2 。
- he2 huang2 shao4 nian2 jiang1 ， wu3 zai4 deng1 tai2 shu1 。

## 注释

## 译文

## 赏析
