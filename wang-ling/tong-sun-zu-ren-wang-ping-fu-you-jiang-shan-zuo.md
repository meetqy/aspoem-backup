---
id: wang-ling-tong-sun-zu-ren-wang-ping-fu-you-jiang-shan-zuo
title: 同孫祖仁王平甫遊蔣山作
titlePinyin: tong2 sun1 zu3 ren2 wang2 ping2 fu3 you2 jiang3 shan1 zuo4
titleSlug: tong-sun-zu-ren-wang-ping-fu-you-jiang-shan-zuo
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山形欎盤陀，石路隨直紆。
- 蔭松坐興長，飲泉百煩除。
- 憶望江上樓，采翠横晴虚。
- 愛之不能去，取席卧與俱。
- 若逢佳賓客，不暇外禮拘。
- 意愛交自然，笑語略可無。
- 常思一往遊，杖履窮昏晡。
- 忽從賢豪招，氣類喜不殊。
- 更以肴酒隨，傾瀉談笑餘。
- 仰躋蒼崖巔，下視白日徂。
- 夜半身在髙，若騎箕尾居。
- 懽餘悲感集，論說追古初。
- 在昔天下衰，羣姦起相屠。
- 相地視八極，懷險歸此都。
- 全吴既臣魏，餘晉仍避胡。
- 此山古所瞻，形勢髙四隅。
- 游者昔爲誰，名字不見書。
- 想當出塵樊，盤礴望八區。
- 固宜有髙興，何亦妄滯濡。
- 憶在初元年，虎狼出當塗。
- 衆豪泣相盟，萬甲聚一呼。
- 樓船下三江，千里懸旌旗。
- 忠謀屈巨猾，弱力張遠圖。
- 乞靈訴明神，至此嘗踟蹰。
- 想當得請初，勝勢先羣誅。
- 雖時幸成功，偪仄已可吁。
- 豈無當時人，縮伏巖下廬。
- 約身甘賤貧，卑勢無憂虞。
- 坐視擾擾中，同爲禍福驅。
- 我當明時来，木石聊自娱。
- 遺祠今莫問，故邑已成墟。
- 歸謝山下民，相期在犁鋤。

## 拼音

- shan1 xing2 yu4 pan2 tuo2 ， shi2 lu4 sui2 zhi2 yu1 。
- yin1 song1 zuo4 xing1 chang2 ， yin3 quan2 bai3 fan2 chu2 。
- yi4 wang4 jiang1 shang4 lou2 ， cai3 cui4 heng2 qing2 xu1 。
- ai4 zhi1 bu4 neng2 qu4 ， qu3 xi2 wo4 yu3 ju4 。
- ruo4 feng2 jia1 bin1 ke4 ， bu4 xia2 wai4 li3 ju1 。
- yi4 ai4 jiao1 zi4 ran2 ， xiao4 yu3 lüe4 ke3 wu2 。
- chang2 si1 yi4 wang3 you2 ， zhang4 lü3 qiong2 hun1 bu1 。
- hu1 cong2 xian2 hao2 zhao1 ， qi4 lei4 xi3 bu4 shu1 。
- geng4 yi3 yao2 jiu3 sui2 ， qing1 xie4 tan2 xiao4 yu2 。
- yang3 ji1 cang1 ya2 dian1 ， xia4 shi4 bai2 ri4 cu2 。
- ye4 ban4 shen1 zai4 gao1 ， ruo4 qi2 ji1 wei3 ju1 。
- huan1 yu2 bei1 gan3 ji2 ， lun4 shuo1 zhui1 gu3 chu1 。
- zai4 xi1 tian1 xia4 shuai1 ， qun2 jian1 qi3 xiang1 tu2 。
- xiang1 di4 shi4 ba1 ji2 ， huai2 xian3 gui1 ci3 dou1 。
- quan2 wu2 ji4 chen2 wei4 ， yu2 jin4 reng2 bi4 hu2 。
- ci3 shan1 gu3 suo3 zhan1 ， xing2 shi4 gao1 si4 yu2 。
- you2 zhe3 xi1 wei2 shui2 ， ming2 zi4 bu2 jian4 shu1 。
- xiang3 dang1 chu1 chen2 fan2 ， pan2 bo2 wang4 ba1 qu1 。
- gu4 yi2 you3 gao1 xing1 ， he2 yi4 wang4 zhi4 ru2 。
- yi4 zai4 chu1 yuan2 nian2 ， hu3 lang2 chu1 dang1 tu2 。
- zhong4 hao2 qi4 xiang1 meng2 ， wan4 jia3 ju4 yi4 hu1 。
- lou2 chuan2 xia4 san1 jiang1 ， qian1 li3 xuan2 jing1 qi2 。
- zhong1 mou2 qu1 ju4 hua2 ， ruo4 li4 zhang1 yuan3 tu2 。
- qi3 ling2 su4 ming2 shen2 ， zhi4 ci3 chang2 chi2 chu2 。
- xiang3 dang1 de2 qing3 chu1 ， sheng4 shi4 xian1 qun2 zhu1 。
- sui1 shi2 xing4 cheng2 gong1 ， bi1 ze4 yi3 ke3 xu1 。
- qi3 wu2 dang1 shi2 ren2 ， suo1 fu2 yan2 xia4 lu2 。
- yue1 shen1 gan1 jian4 pin2 ， bei1 shi4 wu2 you1 yu2 。
- zuo4 shi4 rao3 rao3 zhong1 ， tong2 wei2 huo4 fu2 qu1 。
- wo3 dang1 ming2 shi2 lai2 ， mu4 shi2 liao2 zi4 yu2 。
- yi2 ci2 jin1 mo4 wen4 ， gu4 yi4 yi3 cheng2 xu1 。
- gui1 xie4 shan1 xia4 min2 ， xiang1 qi1 zai4 li2 chu2 。

## 注释

## 译文

## 赏析
