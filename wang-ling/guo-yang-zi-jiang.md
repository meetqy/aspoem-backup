---
id: wang-ling-guo-yang-zi-jiang
title: 過揚子江
titlePinyin: guo4 yang2 zi3 jiang1
titleSlug: guo-yang-zi-jiang
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長江来何從，遠自西極詹。
- 中破蜀山流，始與巴水兼。
- 川原日混合，激射勢益嚴。
- 奔渾萬里流，不自頃刻淹。
- 駭如瀉天来，急若赴海添。
- 潮汐日往復，旦暮難安恬。
- 攻冲氣何雄，吞囓勢未厭。
- 因思禹功成，自匪尭謀僉。
- 久已口効噞，豈復頭今黔。
- 余来方冬時，怒風何沾沾。
- 掀轟駕髙浪，山阜相聯粘。
- 有如合萬鼎，就沸烹羣憸。
- 天陽盛焚爍，鬼力争炰燖。
- 聲勢欲状說，有口嗟如箝。
- 須臾稍收斂，晴風蕩氛揫。
- 涵澄動自息，拂拭痕無纖。
- 宛然帝女鏡，仰照青天奩。
- 遐觀清神心，俯視分眉髯。
- 有如尭舜時，惠澤四海霑。
- 登賢默與慮，流惡聲無霑。
- 洗除巖穴空，蕩滌昏奸殱。
- 恩波浩滂沛，浸潤咸滋漸。
- 羣山西南来，垂天下帷幨。
- 霜風月凌厲，紫翠生觚廉。
- 無波互澄照，黯惨畫一縑。
- 扁舟出中流，俯仰迷顧瞻。
- 人生貴自便，苟信何用占。
- 方期謝黄塵，竊身放蒼蒹。
- 閑從魚鳥遊，默相蛟龍潜。
- 築室近釣岸，巉崕插居簷。
- 行春掇芑薇，坐晚登鱨鮎。
- 仰思峻極髙，俯愛善下謙。
- 更與虛曠間，日放詩鋒銛。
- 行求避世交，望醉江城帘。
- 出處要皆道，終窮亦何嫌。

## 拼音

- chang2 jiang1 lai2 he2 cong2 ， yuan3 zi4 xi1 ji2 zhan1 。
- zhong1 po4 shu3 shan1 liu2 ， shi3 yu3 ba1 shui3 jian1 。
- chuan1 yuan2 ri4 hun4 he2 ， ji1 she4 shi4 yi4 yan2 。
- ben1 hun2 wan4 li3 liu2 ， bu2 zi4 qing3 ke4 yan1 。
- hai4 ru2 xie4 tian1 lai2 ， ji2 ruo4 fu4 hai3 tian1 。
- chao2 xi1 ri4 wang3 fu4 ， dan4 mu4 nan2 an1 tian2 。
- gong1 chong1 qi4 he2 xiong2 ， tun1 nie4 shi4 wei4 yan4 。
- yin1 si1 yu3 gong1 cheng2 ， zi4 fei3 yao2 mou2 qian1 。
- jiu3 yi3 kou3 xiao4 yan3 ， qi3 fu4 tou2 jin1 qian2 。
- yu2 lai2 fang1 dong1 shi2 ， nu4 feng1 he2 zhan1 zhan1 。
- xian1 hong1 jia4 gao1 lang4 ， shan1 fu4 xiang1 lian2 nian2 。
- you3 ru2 he2 wan4 ding3 ， jiu4 fei4 peng1 qun2 xian1 。
- tian1 yang2 sheng4 fen2 shuo4 ， gui3 li4 zheng1 pao2 xun2 。
- sheng1 shi4 yu4 zhuang4 shuo1 ， you3 kou3 jie1 ru2 qian2 。
- xu1 yu2 shao1 shou1 lian3 ， qing2 feng1 dang4 fen1 jiu1 。
- han2 cheng2 dong4 zi4 xi1 ， fu2 shi4 hen2 wu2 xian1 。
- wan3 ran2 di4 nü3 jing4 ， yang3 zhao4 qing1 tian1 lian2 。
- xia2 guan1 qing1 shen2 xin1 ， fu3 shi4 fen1 mei2 ran2 。
- you3 ru2 yao2 shun4 shi2 ， hui4 ze2 si4 hai3 zhan1 。
- deng1 xian2 mo4 yu3 lü4 ， liu2 e4 sheng1 wu2 zhan1 。
- xi3 chu2 yan2 xue2 kong1 ， dang4 di2 hun1 jian1 jian1 。
- en1 bo1 hao4 pang1 pei4 ， jin4 run4 xian2 zi1 jian4 。
- qun2 shan1 xi1 nan2 lai2 ， chui2 tian1 xia4 wei2 chan1 。
- shuang1 feng1 yue4 ling2 li4 ， zi3 cui4 sheng1 gu1 lian2 。
- wu2 bo1 hu4 cheng2 zhao4 ， an4 can3 hua4 yi4 jian1 。
- bian3 zhou1 chu1 zhong1 liu2 ， fu3 yang3 mi2 gu4 zhan1 。
- ren2 sheng1 gui4 zi4 bian4 ， gou3 xin4 he2 yong4 zhan4 。
- fang1 qi1 xie4 huang2 chen2 ， qie4 shen1 fang4 cang1 jian1 。
- xian2 cong2 yu2 niao3 you2 ， mo4 xiang1 jiao1 long2 qian2 。
- zhu4 shi4 jin4 diao4 an4 ， chan2 ya2 cha1 ju1 yan2 。
- xing2 chun1 duo1 qi3 wei1 ， zuo4 wan3 deng1 chang2 nian2 。
- yang3 si1 jun4 ji2 gao1 ， fu3 ai4 shan4 xia4 qian1 。
- geng4 yu3 xu1 kuang4 jian4 ， ri4 fang4 shi1 feng1 xian1 。
- xing2 qiu2 bi4 shi4 jiao1 ， wang4 zui4 jiang1 cheng2 lian2 。
- chu1 chu3 yao4 jie1 dao4 ， zhong1 qiong2 yi4 he2 xian2 。

## 注释

## 译文

## 赏析
