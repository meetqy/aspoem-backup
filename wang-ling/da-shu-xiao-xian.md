---
id: wang-ling-da-shu-xiao-xian
title: 答束孝先
titlePinyin: da2 shu4 xiao4 xian1
titleSlug: da-shu-xiao-xian
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 純金出鎔鑪，烜赫掩熾火。
- 錦成洗春江，衆目炫莫奈。
- 魚鹽物誠微，誤用幸不涴。
- 君家兄弟賢，我見始驚夥。
- 文章露光芒，藏藴包叢脞。
- 關門當自足，何暇更待我。
- 固知仁人心，姑欲恤窮餓。
- 苟論才不才，自合棄如唾。
- 憶昨西來初，戚惕侍客坐。
- 交持駕說口，張闔不可鏁。
- 間發辨經義，鐵舌莫摩挫。
- 髙文忽下投，白日駭天墮。
- 眩怖欲前掩，布帛不可裹。
- 初視固宜驚，獨獲亦堪賀。
- 又如遇貴人，繡錦飾婀娜。
- 回眸忽自鑑，惡面復窶裸。
- 屈降心巳甘，嘆憤志亦頗。
- 雄髙豈復爭，愛恤亦加荷。
- 大詩又來及，推與太浮過。
- 自無賢可稱，以是惡甚播。
- 譬如享尫人，豆食止則可。
- 苟强擔石負，蹉跌適足禍。
- 何以論報心，結草効鬼顆。

## 拼音

- chun2 jin1 chu1 rong2 lu2 ， xuan1 he4 yan3 chi4 huo3 。
- jin3 cheng2 xi3 chun1 jiang1 ， zhong4 mu4 xuan4 mo4 nai4 。
- yu2 yan2 wu4 cheng2 wei1 ， wu4 yong4 xing4 bu2 wo4 。
- jun1 jia1 xiong1 di4 xian2 ， wo3 jian4 shi3 jing1 huo3 。
- wen2 zhang1 lu4 guang1 mang2 ， cang2 yun4 bao1 cong2 cuo3 。
- guan1 men2 dang1 zi4 zu2 ， he2 xia2 geng4 dai4 wo3 。
- gu4 zhi1 ren2 ren2 xin1 ， gu1 yu4 xu4 qiong2 e4 。
- gou3 lun4 cai2 bu0 cai2 ， zi4 he2 qi4 ru2 tuo4 。
- yi4 zuo2 xi1 lai2 chu1 ， qi1 ti4 shi4 ke4 zuo4 。
- jiao1 chi2 jia4 shuo1 kou3 ， zhang1 he2 bu4 ke3 suo3 。
- jian4 fa1 bian4 jing1 yi4 ， tie3 she2 mo4 mo2 cuo4 。
- gao1 wen2 hu1 xia4 tou2 ， bai2 ri4 hai4 tian1 duo4 。
- xuan4 bu4 yu4 qian2 yan3 ， bu4 bo2 bu4 ke3 guo3 。
- chu1 shi4 gu4 yi2 jing1 ， du2 huo4 yi4 kan1 he4 。
- you4 ru2 yu4 gui4 ren2 ， xiu4 jin3 shi4 e1 nuo2 。
- hui2 mou2 hu1 zi4 jian4 ， e4 mian4 fu4 ju4 luo3 。
- qu1 jiang4 xin1 si4 gan1 ， tan4 fen4 zhi4 yi4 po1 。
- xiong2 gao1 qi3 fu4 zheng1 ， ai4 xu4 yi4 jia1 he2 。
- da4 shi1 you4 lai2 ji2 ， tui1 yu3 tai4 fu2 guo4 。
- zi4 wu2 xian2 ke3 cheng1 ， yi3 shi4 e4 shen4 bo1 。
- pi4 ru2 xiang3 wang1 ren2 ， dou4 shi2 zhi3 ze2 ke3 。
- gou3 qiang2 dan1 shi2 fu4 ， cuo1 die1 shi4 zu2 huo4 。
- he2 yi3 lun4 bao4 xin1 ， jie2 cao3 xiao4 gui3 ke1 。

## 注释

## 译文

## 赏析
