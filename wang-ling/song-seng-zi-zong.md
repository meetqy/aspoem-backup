---
id: wang-ling-song-seng-zi-zong
title: 送僧自總
titlePinyin: song4 seng1 zi4 zong3
titleSlug: song-seng-zi-zong
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾病不喜語，客来但寒暄。
- 頰舌且不能，况事文字間。
- 彼總乃吾舊，不見今三年。
- 一日踏我門，告我將南遷。
- 問之行所止，其去何由緣。
- 言方學從師，惜以日月閑。
- 將求佛所宗，就乞世未傳。
- 浮舟江海波，蹀屣山岳顛。
- 行方極所到，未可歲月還。
- 謂余昔同遊，當得送以言。
- 噫佛與吾學，兩分不相全。
- 今余與子遇，無異東西轅。
- 共憇中道間，邂逅相留連。
- 我駕志在遠，子驅良亦遄。
- 吾終不爾從，爾終不回旋。
- 兩各劇所勤，相遠日益懸。
- 又出所爲文，要我加量銓。
- 熒熒掇其英，曄曄粲滿編。
- 惜哉不經師，如珠莫鑽穿。
- 雖有可寶資，終以無用捐。
- 吾觀古人書，盖亦不但然。
- 道德藹於中，口實助使宣。
- 豈有拔其根，而望華可搴。
- 不知源所来，何用其流沿。
- 人材苟不長，得一且可專。
- 六經衆子文，其治自足觀。
- 身當聖人時，来學浩萬千。
- 獨顔纔庶幾，他固未可肩。
- 人有老於行，不聞可逃天。
- 子何不從此，去就異說攣。
- 弗思自解縱，又欲引世纒。
- 常觀已論徒，恥出妻子前。
- 彼髠以爲羞，爾以爲忻懽。
- 生棄父母養，士得執以鞭。
- 彼爲則遇刑，爾還自稱賢。
- 羞惡所不存，爾說尚何先。
- 予欲收子身，解去子所牽。
- 浴以清冷波，佩以蘭與荃。
- 相從中道驅，障塞異道偏。
- 愛之幸其聽，不聽誠可憐。

## 拼音

- wu2 bing4 bu4 xi3 yu3 ， ke4 lai2 dan4 han2 xuan1 。
- jia2 she2 qie3 bu4 neng2 ， kuang4 shi4 wen2 zi4 jian4 。
- bi3 zong3 nai3 wu2 jiu4 ， bu2 jian4 jin1 san1 nian2 。
- yi2 ri4 ta4 wo3 men2 ， gao4 wo3 jiang1 nan2 qian1 。
- wen4 zhi1 xing2 suo3 zhi3 ， qi2 qu4 he2 you2 yuan2 。
- yan2 fang1 xue2 cong2 shi1 ， xi1 yi3 ri4 yue4 xian2 。
- jiang1 qiu2 fo2 suo3 zong1 ， jiu4 qi3 shi4 wei4 chuan2 。
- fu2 zhou1 jiang1 hai3 bo1 ， die2 xi3 shan1 yue4 dian1 。
- xing2 fang1 ji2 suo3 dao4 ， wei4 ke3 sui4 yue4 huan2 。
- wei4 yu2 xi1 tong2 you2 ， dang1 de2 song4 yi3 yan2 。
- yi1 fo2 yu3 wu2 xue2 ， liang3 fen1 bu4 xiang1 quan2 。
- jin1 yu2 yu3 zi3 yu4 ， wu2 yi4 dong1 xi1 yuan2 。
- gong4 qi4 zhong1 dao4 jian4 ， xie4 hou4 xiang1 liu2 lian2 。
- wo3 jia4 zhi4 zai4 yuan3 ， zi3 qu1 liang2 yi4 chuan2 。
- wu2 zhong1 bu4 er3 cong2 ， er3 zhong1 bu4 hui2 xuan2 。
- liang3 ge4 ju4 suo3 qin2 ， xiang1 yuan3 ri4 yi4 xuan2 。
- you4 chu1 suo3 wei2 wen2 ， yao4 wo3 jia1 liang2 quan2 。
- ying2 ying2 duo1 qi2 ying1 ， ye4 ye4 can4 man3 bian1 。
- xi1 zai1 bu4 jing1 shi1 ， ru2 zhu1 mo4 zuan1 chuan1 。
- sui1 you3 ke3 bao3 zi1 ， zhong1 yi3 wu2 yong4 juan1 。
- wu2 guan1 gu3 ren2 shu1 ， gai4 yi4 bu2 dan4 ran2 。
- dao4 de2 ai3 wu1 zhong1 ， kou3 shi2 zhu4 shi3 xuan1 。
- qi3 you3 ba2 qi2 gen1 ， er2 wang4 hua2 ke3 qian1 。
- bu4 zhi1 yuan2 suo3 lai2 ， he2 yong4 qi2 liu2 yan2 。
- ren2 cai2 gou3 bu4 chang2 ， de2 yi4 qie3 ke3 zhuan1 。
- liu4 jing1 zhong4 zi3 wen2 ， qi2 zhi4 zi4 zu2 guan1 。
- shen1 dang1 sheng4 ren2 shi2 ， lai2 xue2 hao4 wan4 qian1 。
- du2 yan2 cai2 shu4 ji1 ， ta1 gu4 wei4 ke3 jian1 。
- ren2 you3 lao3 wu1 xing2 ， bu4 wen2 ke3 tao2 tian1 。
- zi3 he2 bu4 cong2 ci3 ， qu4 jiu4 yi4 shuo1 luan2 。
- fu2 si1 zi4 jie3 zong4 ， you4 yu4 yin3 shi4 chan2 。
- chang2 guan1 yi3 lun4 tu2 ， chi3 chu1 qi1 zi0 qian2 。
- bi3 kun1 yi3 wei2 xiu1 ， er3 yi3 wei2 xin1 huan1 。
- sheng1 qi4 fu4 mu3 yang3 ， shi4 de2 zhi2 yi3 bian1 。
- bi3 wei2 ze2 yu4 xing2 ， er3 huan2 zi4 cheng1 xian2 。
- xiu1 e4 suo3 bu4 cun2 ， er3 shuo1 shang4 he2 xian1 。
- yu3 yu4 shou1 zi3 shen1 ， jie3 qu4 zi3 suo3 qian1 。
- yu4 yi3 qing1 leng3 bo1 ， pei4 yi3 lan2 yu3 quan2 。
- xiang1 cong2 zhong1 dao4 qu1 ， zhang4 sai1 yi4 dao4 pian1 。
- ai4 zhi1 xing4 qi2 ting1 ， bu4 ting1 cheng2 ke3 lian2 。

## 注释

## 译文

## 赏析
