---
id: wang-ling-da-you-ren
title: 答友人
titlePinyin: da2 you3 ren2
titleSlug: da-you-ren
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽蘭生深林，不佩亦自臭。
- 天馬苟伏皁，駑足日加驟。
- 蘭生喻人學，不爲仕乃究。
- 馬伏侔自怠，一失遂永後。
- 以今曷爲言，念子不可逗。
- 前我初識子，愛其肌骨秀。
- 又觀所爲詩，往往擅髙右。
- 迨熟相與言，低俯如有就。
- 我樂成美者，遽以古詩叩。
- 上言髙雄張，中雜富貴鬬。
- 且將起其貪，固欲激其懋。
- 尚謂非重邀，猶恐信不厚。
- 揮汗謝爲書，戴雨去自奏。
- 予始喜此讀，若獲弦逐彀。
- 如何答我詩，遽此與前謬。
- 我始得則謝，實若答雉嗅。
- 大凡欲有爲，當决如蝠狖。
- 苟進又安退，何自鼠穴首。
- 吾見人自荒，未有耕不收。
- 設或堅决爲，加以勤自副。
- 石將爲溜穿，曲亦因累揉。
- 大可入聖域，中能踐賢囿。
- 借使不及然，猶足聞見富。
- 中吾不可止，在我固無疚。
- 已迷不自復，懼子遂著陋。
- 聽之無予違，斯言將不又。

## 拼音

- you1 lan2 sheng1 shen1 lin2 ， bu2 pei4 yi4 zi4 chou4 。
- tian1 ma3 gou3 fu2 zao4 ， nu2 zu2 ri4 jia1 zhou4 。
- lan2 sheng1 yu4 ren2 xue2 ， bu4 wei2 shi4 nai3 jiu1 。
- ma3 fu2 mou2 zi4 dai4 ， yi4 shi1 sui4 yong3 hou4 。
- yi3 jin1 he2 wei2 yan2 ， nian4 zi3 bu4 ke3 dou4 。
- qian2 wo3 chu1 shi2 zi3 ， ai4 qi2 ji1 gu3 xiu4 。
- you4 guan1 suo3 wei2 shi1 ， wang3 wang3 shan4 gao1 you4 。
- dai4 shu2 xiang1 yu3 yan2 ， di1 fu3 ru2 you3 jiu4 。
- wo3 le4 cheng2 mei3 zhe3 ， ju4 yi3 gu3 shi1 kou4 。
- shang4 yan2 gao1 xiong2 zhang1 ， zhong1 za2 fu4 gui4 dou4 。
- qie3 jiang1 qi3 qi2 tan1 ， gu4 yu4 ji1 qi2 mao4 。
- shang4 wei4 fei1 zhong4 yao1 ， you2 kong3 xin4 bu2 hou4 。
- hui1 han4 xie4 wei2 shu1 ， dai4 yu3 qu4 zi4 zou4 。
- yu3 shi3 xi3 ci3 du2 ， ruo4 huo4 xian2 zhu2 gou4 。
- ru2 he2 da2 wo3 shi1 ， ju4 ci3 yu3 qian2 miu4 。
- wo3 shi3 de2 ze2 xie4 ， shi2 ruo4 da2 zhi4 xiu4 。
- da4 fan2 yu4 you3 wei2 ， dang1 jue2 ru2 fu2 you4 。
- gou3 jin4 you4 an1 tui4 ， he2 zi4 shu3 xue2 shou3 。
- wu2 jian4 ren2 zi4 huang1 ， wei4 you3 geng1 bu4 shou1 。
- she4 huo4 jian1 jue2 wei2 ， jia1 yi3 qin2 zi4 fu4 。
- shi2 jiang1 wei2 liu1 chuan1 ， qu3 yi4 yin1 lei4 rou2 。
- da4 ke3 ru4 sheng4 yu4 ， zhong1 neng2 jian4 xian2 you4 。
- jie4 shi3 bu4 ji2 ran2 ， you2 zu2 wen2 jian4 fu4 。
- zhong1 wu2 bu4 ke3 zhi3 ， zai4 wo3 gu4 wu2 jiu4 。
- yi3 mi2 bu2 zi4 fu4 ， ju4 zi3 sui4 zhu4 lou4 。
- ting1 zhi1 wu2 yu3 wei2 ， si1 yan2 jiang1 bu2 you4 。

## 注释

## 译文

## 赏析
