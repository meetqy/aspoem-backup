---
id: wang-ling-meng-hu
title: 猛虎
titlePinyin: meng3 hu3
titleSlug: meng-hu
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 猛虎出白日，其欲未易量。
- 人人有怒心，常懼不敢戕。
- 壯士獨何者，忿氣裂怒腸。
- 脱身拔劍去，奮躍如驚翔。
- 雖挟必勝術，豈無邂逅傷。
- 虎不食壯士，壯士自虎當。
- 意貪衆人完，豈暇爲軀防。
- 虎死衆人惠，虎存憂一鄉。
- 果哉彼丈夫，賴有一劍將。
- 使其無所操，未免伏道旁。
- 有劍不刺虎，爲謀信非臧。
- 無劍徒虎爭，雖勇適爲狂。
- 利劍亦可嗟，人有我獨亡。
- 日暮南山阿，直道何可望。
- 一虎固已爾，况復千豺狼。

## 拼音

- meng3 hu3 chu1 bai2 ri4 ， qi2 yu4 wei4 yi4 liang2 。
- ren2 ren2 you3 nu4 xin1 ， chang2 ju4 bu4 gan3 qiang1 。
- zhuang4 shi4 du2 he2 zhe3 ， fen4 qi4 lie4 nu4 chang2 。
- tuo1 shen1 ba2 jian4 qu4 ， fen4 yue4 ru2 jing1 xiang2 。
- sui1 xie2 bi4 sheng4 shu4 ， qi3 wu2 xie4 hou4 shang1 。
- hu3 bu4 shi2 zhuang4 shi4 ， zhuang4 shi4 zi4 hu3 dang1 。
- yi4 tan1 zhong4 ren2 wan2 ， qi3 xia2 wei2 qu1 fang2 。
- hu3 si3 zhong4 ren2 hui4 ， hu3 cun2 you1 yi4 xiang1 。
- guo3 zai1 bi3 zhang4 fu0 ， lai4 you3 yi2 jian4 jiang1 。
- shi3 qi2 wu2 suo3 cao1 ， wei4 mian3 fu2 dao4 pang2 。
- you3 jian4 bu2 ci4 hu3 ， wei2 mou2 xin4 fei1 zang1 。
- wu2 jian4 tu2 hu3 zheng1 ， sui1 yong3 shi4 wei2 kuang2 。
- li4 jian4 yi4 ke3 jie1 ， ren2 you3 wo3 du2 wang2 。
- ri4 mu4 nan2 shan1 a1 ， zhi2 dao4 he2 ke3 wang4 。
- yi4 hu3 gu4 yi3 er3 ， kuang4 fu4 qian1 chai2 lang2 。

## 注释

## 译文

## 赏析
