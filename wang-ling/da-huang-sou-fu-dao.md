---
id: wang-ling-da-huang-sou-fu-dao
title: 答黄藪富道
titlePinyin: da2 huang2 sou3 fu4 dao4
titleSlug: da-huang-sou-fu-dao
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 角角適時足，力走猶或遲。
- 從而不逮人，不若坐視之。
- 而予始用此，已無先人思。
- 間自念斯世，固亦未易爲。
- 以其得而慚，曷若退自宜。
- 老身可孔顔，餓死猶夷齊。
- 予心最樂此，尤喜用自持。
- 豈將六尺軀，賤易五羖皮。
- 但無百畝田，得抱剛氣歸。
- 年來事窮蹙，露暴無自依。
- 姊寡不能嫁，兒孤牽我啼。
- 平生事文字，無路活寒饑。
- 勉從進士科，束若縛襁兒。
- 時時忽自笑，往往窮加悲。
- 有如髙飛鳥，中路饑自低。
- 鋭知從食來，不意身投黐。
- 神龍拏白日，挾雨萬里飛。
- 使其口有銜，安得無馴隨。
- 雖然平生志，固未忍相遺。
- 閑時自散開，縱吟助嘘嚱。
- 財將舒己私，豈敢偷人知。
- 黄君道德者，術業何頎頎。
- 手提九黄鐘，旁取折籥吹。
- 懸知失氣類，誤以唱和期。
- 不知里社歌，不可郊廟施。
- 况余衰病餘，有氣亦巳卑。
- 加之困俗學，羝角方牽羸。
- 詩陳盡自道，幸子憐無疵。

## 拼音

- jiao3 jiao3 shi4 shi2 zu2 ， li4 zou3 you2 huo4 chi2 。
- cong2 er2 bu4 dai3 ren2 ， bu2 ruo4 zuo4 shi4 zhi1 。
- er2 yu3 shi3 yong4 ci3 ， yi3 wu2 xian1 ren2 si1 。
- jian4 zi4 nian4 si1 shi4 ， gu4 yi4 wei4 yi4 wei2 。
- yi3 qi2 de2 er2 can2 ， he2 ruo4 tui4 zi4 yi2 。
- lao3 shen1 ke3 kong3 yan2 ， e4 si3 you2 yi2 qi2 。
- yu3 xin1 zui4 le4 ci3 ， you2 xi3 yong4 zi4 chi2 。
- qi3 jiang1 liu4 chi3 qu1 ， jian4 yi4 wu3 gu3 pi2 。
- dan4 wu2 bai3 mu3 tian2 ， de2 bao4 gang1 qi4 gui1 。
- nian2 lai2 shi4 qiong2 cu4 ， lu4 bao4 wu2 zi4 yi1 。
- zi3 gua3 bu4 neng2 jia4 ， er2 gu1 qian1 wo3 ti2 。
- ping2 sheng1 shi4 wen2 zi4 ， wu2 lu4 huo2 han2 ji1 。
- mian3 cong2 jin4 shi4 ke1 ， shu4 ruo4 fu4 qiang3 er2 。
- shi2 shi2 hu1 zi4 xiao4 ， wang3 wang3 qiong2 jia1 bei1 。
- you3 ru2 gao1 fei1 niao3 ， zhong1 lu4 ji1 zi4 di1 。
- rui4 zhi1 cong2 shi2 lai2 ， bu2 yi4 shen1 tou2 chi1 。
- shen2 long2 na2 bai2 ri4 ， xie2 yu3 wan4 li3 fei1 。
- shi3 qi2 kou3 you3 xian2 ， an1 de2 wu2 xun4 sui2 。
- sui1 ran2 ping2 sheng1 zhi4 ， gu4 wei4 ren3 xiang1 yi2 。
- xian2 shi2 zi4 san4 kai1 ， zong4 yin2 zhu4 xu1 xi1 。
- cai2 jiang1 shu1 ji3 si1 ， qi3 gan3 tou1 ren2 zhi1 。
- huang2 jun1 dao4 de2 zhe3 ， shu4 ye4 he2 qi2 qi2 。
- shou3 ti2 jiu3 huang2 zhong1 ， pang2 qu3 zhe2 yue4 chui1 。
- xuan2 zhi1 shi1 qi4 lei4 ， wu4 yi3 chang4 he4 qi1 。
- bu4 zhi1 li3 she4 ge1 ， bu4 ke3 jiao1 miao4 shi1 。
- kuang4 yu2 shuai1 bing4 yu2 ， you3 qi4 yi4 si4 bei1 。
- jia1 zhi1 kun4 su2 xue2 ， di1 jiao3 fang1 qian1 lei2 。
- shi1 chen2 jin4 zi4 dao4 ， xing4 zi3 lian2 wu2 ci1 。

## 注释

## 译文

## 赏析
