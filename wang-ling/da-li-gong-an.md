---
id: wang-ling-da-li-gong-an
title: 答李公安
titlePinyin: da2 li3 gong1 an1
titleSlug: da-li-gong-an
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自古名士紛如毛，多見博带裳衣褒。
- 如其可學不可逮，三滿夫子皆儒豪。
- 其文淵源尤可愛，江海駕蕩相吞滔。
- 方吾少時未識愧，引領日望聲齊髙。
- 窮吭折吻氣力絕，始盡退伏非所曹。
- 近來筆硯思置去，新詩苟有亦自韜。
- 閑時屢索不肯出，若欲獻貴賤厥操。
- 李君南來久有日，我始得見試捾搯。
- 忽逢詩挑欲我接，快句鋭利磨矛刀。
- 要令口獻近章句，若急敵迫不可逃。
- 顔頳舌澀不可吐，滯若亂緒强抽搔。
- 惟其自陳尚訥怍，况又聽者寧不聱。
- 退歸自與敗者比，誓欲棄甲弓矢櫜。
- 新詩見投又須和，咄哉自守何不牢。

## 拼音

- zi4 gu3 ming2 shi4 fen1 ru2 mao2 ， duo1 jian4 bo2 dai4 shang0 yi1 bao1 。
- ru2 qi2 ke3 xue2 bu4 ke3 dai3 ， san1 man3 fu1 zi3 jie1 ru2 hao2 。
- qi2 wen2 yuan1 yuan2 you2 ke3 ai4 ， jiang1 hai3 jia4 dang4 xiang1 tun1 tao1 。
- fang1 wu2 shao3 shi2 wei4 shi2 kui4 ， yin3 ling3 ri4 wang4 sheng1 qi2 gao1 。
- qiong2 keng1 zhe2 wen3 qi4 li4 jue2 ， shi3 jin4 tui4 fu2 fei1 suo3 cao2 。
- jin4 lai2 bi3 yan4 si1 zhi4 qu4 ， xin1 shi1 gou3 you3 yi4 zi4 tao1 。
- xian2 shi2 lü3 suo3 bu4 ken3 chu1 ， ruo4 yu4 xian4 gui4 jian4 jue2 cao1 。
- li3 jun1 nan2 lai2 jiu3 you3 ri4 ， wo3 shi3 de2 jian4 shi4 wo4 tao1 。
- hu1 feng2 shi1 tiao1 yu4 wo3 jie1 ， kuai4 ju4 rui4 li4 mo2 mao2 dao1 。
- yao4 ling4 kou3 xian4 jin4 zhang1 ju4 ， ruo4 ji2 di2 po4 bu4 ke3 tao2 。
- yan2 cheng1 she2 se4 bu4 ke3 tu3 ， zhi4 ruo4 luan4 xu4 qiang2 chou1 sao1 。
- wei2 qi2 zi4 chen2 shang4 ne4 zuo4 ， kuang4 you4 ting1 zhe3 ning2 bu4 ao2 。
- tui4 gui1 zi4 yu3 bai4 zhe3 bi3 ， shi4 yu4 qi4 jia3 gong1 shi3 gao1 。
- xin1 shi1 jian4 tou2 you4 xu1 he2 ， duo1 zai1 zi4 shou3 he2 bu4 lao2 。

## 注释

## 译文

## 赏析
