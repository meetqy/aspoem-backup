---
id: wang-ling-ji-hong-yu-quan
title: 寄洪與權
titlePinyin: ji4 hong2 yu3 quan2
titleSlug: ji-hong-yu-quan
author: 王令
authorPinyin: wang2 ling4
authorSlug: wang-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 與權江南來，適自滿門會。
- 初無合我志，財以客面待。
- 時時相鈎探，稍稍互酬對。
- 根源豁披張，扄鐍失分解。
- 君然頷還嗟，我恐敬若戴。
- 相逢時既多，相待兩交快。
- 予初請子交，子曰何可外。
- 中又謝不德，卒曰吾而愛。
- 既而苐以年，子合我兄拜。
- 揚雖士云多，往往事冠带。
- 中間滿夫子，崛出百萬最。
- 更以子從之，而吾米則稗。
- 朋從偶許攀，會合日與在。
- 春晨巧誇招，月夕因論話。
- 書狂逸飛蛇，棋毒甚含蠆。
- 相謀務奇勝，聚口笑拙敗。
- 貪驩不知歲，冬律忽移再。
- 余饑奔先西，餓色面留菜。
- 子待去亦恨，書以問我奈。
- 别來君何如，思子我心痗。
- 朋分無舊歡，世險有新態。
- 髙言足瑕疵，俗學牽細碎。
- 貧知身貴重，病覺學力怠。
- 壯心已無多，况去日有退。
- 豫期後相見，頑陋徒老大。
- 好勤寄余書，思子百憂萃。

## 拼音

- yu3 quan2 jiang1 nan2 lai2 ， shi4 zi4 man3 men2 hui4 。
- chu1 wu2 he2 wo3 zhi4 ， cai2 yi3 ke4 mian4 dai4 。
- shi2 shi2 xiang1 gou1 tan4 ， shao1 shao1 hu4 chou2 dui4 。
- gen1 yuan2 huo1 pi1 zhang1 ， shang3 jue2 shi1 fen1 jie3 。
- jun1 ran2 han4 huan2 jie1 ， wo3 kong3 jing4 ruo4 dai4 。
- xiang1 feng2 shi2 ji4 duo1 ， xiang1 dai4 liang3 jiao1 kuai4 。
- yu3 chu1 qing3 zi3 jiao1 ， zi3 yue1 he2 ke3 wai4 。
- zhong1 you4 xie4 bu4 de2 ， zu2 yue1 wu2 er2 ai4 。
- ji4 er2 di4 yi3 nian2 ， zi3 he2 wo3 xiong1 bai4 。
- yang2 sui1 shi4 yun2 duo1 ， wang3 wang3 shi4 guan1 dai4 。
- zhong1 jian4 man3 fu1 zi3 ， jue2 chu1 bai3 wan4 zui4 。
- geng4 yi3 zi3 cong2 zhi1 ， er2 wu2 mi3 ze2 bai4 。
- peng2 cong2 ou3 xu1 pan1 ， hui4 he2 ri4 yu3 zai4 。
- chun1 chen2 qiao3 kua1 zhao1 ， yue4 xi1 yin1 lun4 hua4 。
- shu1 kuang2 yi4 fei1 she2 ， qi2 du2 shen4 han2 chai4 。
- xiang1 mou2 wu4 qi2 sheng4 ， ju4 kou3 xiao4 zhuo1 bai4 。
- tan1 huan1 bu4 zhi1 sui4 ， dong1 lü4 hu1 yi2 zai4 。
- yu2 ji1 ben1 xian1 xi1 ， e4 se4 mian4 liu2 cai4 。
- zi3 dai4 qu4 yi4 hen4 ， shu1 yi3 wen4 wo3 nai4 。
- bie2 lai2 jun1 he2 ru2 ， si1 zi3 wo3 xin1 mei4 。
- peng2 fen1 wu2 jiu4 huan1 ， shi4 xian3 you3 xin1 tai4 。
- gao1 yan2 zu2 xia2 ci1 ， su2 xue2 qian1 xi4 sui4 。
- pin2 zhi1 shen1 gui4 zhong4 ， bing4 jue2 xue2 li4 dai4 。
- zhuang4 xin1 yi3 wu2 duo1 ， kuang4 qu4 ri4 you3 tui4 。
- yu4 qi1 hou4 xiang1 jian4 ， wan2 lou4 tu2 lao3 da4 。
- hao3 qin2 ji4 yu2 shu1 ， si1 zi3 bai3 you1 cui4 。

## 注释

## 译文

## 赏析
