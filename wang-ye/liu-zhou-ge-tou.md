---
id: wang-ye-liu-zhou-ge-tou
title: 六州歌头
titlePinyin: liu4 zhou1 ge1 tou2
titleSlug: liu-zhou-ge-tou
author: 王野
authorPinyin: wang2 ye3
authorSlug: wang-ye
dynasty: 宋
dynastyPinyin: song4
dynastySlug: song
tags: []
---

## 正文

- 龙蟠虎踞，今古帝王州。
- 水如淮，山似洛，凤来游。
- 五云浮。
- 宇宙无终极，千载恨，六朝事，同一梦休。
- 更莫问闲愁。
- 风景悠悠。
- 得似青溪曲，著我扁舟。
- 对残烟衰草，满目是清秋。
- 白鹭汀洲。
- 夕阳收。
- 黄旗紫盖，中兴运，锺王气，护金瓯。
- 驻游跸，开行殿，夹朱楼。
- 送华輈。
- 万里长江险，集鸿雁，列貔貅。
- 扫关河，清海岱，志应酬。
- 机会何常，鹤唳风声处，天意人谋。
- 臣今虽老，未遣壮心休。
- 击楫中流。

## 拼音

- long2 pan2 hu3 ju4 ， jin1 gu3 di4 wang2 zhou1 。
- shui3 ru2 huai2 ， shan1 si4 luo4 ， feng4 lai2 you2 。
- wu3 yun2 fu2 。
- yu3 zhou4 wu2 zhong1 ji2 ， qian1 zai3 hen4 ， liu4 chao2 shi4 ， tong2 yi2 meng4 xiu1 。
- geng4 mo4 wen4 xian2 chou2 。
- feng1 jing3 you1 you1 。
- de2 si4 qing1 xi1 qu3 ， zhu4 wo3 pian1 zhou1 。
- dui4 can2 yan1 shuai1 cao3 ， man3 mu4 shi4 qing1 qiu1 。
- bai2 lu4 ting1 zhou1 。
- xi1 yang2 shou1 。
- huang2 qi2 zi3 gai4 ， zhong1 xing1 yun4 ， zhong1 wang2 qi4 ， hu4 jin1 ou1 。
- zhu4 you2 bi4 ， kai1 xing2 dian4 ， jia2 zhu1 lou2 。
- song4 hua2 zhou1 。
- wan4 li3 chang2 jiang1 xian3 ， ji2 hong2 yan4 ， lie4 pi2 xiu1 。
- sao3 guan1 he2 ， qing1 hai3 dai4 ， zhi4 ying4 chou0 。
- ji1 hui4 he2 chang2 ， he4 li4 feng1 sheng1 chu4 ， tian1 yi4 ren2 mou2 。
- chen2 jin1 sui1 lao3 ， wei4 qian3 zhuang4 xin1 xiu1 。
- ji1 ji2 zhong1 liu2 。

## 注释

## 译文

## 赏析
