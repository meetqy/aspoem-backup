---
id: pei-shi-yu-shu-xian-zhu-miao-gu-bai
title: 蜀先主廟古柏
titlePinyin: shu3 xian1 zhu3 miao4 gu3 bai3
titleSlug: shu-xian-zhu-miao-gu-bai
author: 裴士禹
authorPinyin: pei2 shi4 yu3
authorSlug: pei-shi-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 武侯翊漢嗣，始欲大神器。
- 天命固有常，雲雷極屯否。
- 流星墜武帳，萬卒摧銳氣。
- 孤負卧龍心，三顧君臣意。
- 廟貌今寂寥，握節空垂淚。
- 興廢事徒然，無以窮往志。
- 陵前古柏樹，千丈起平地。
- 根大壓巨鼇，心虛藏野燧。
- 風動虬龍枝，雷雨隨聲至。
- 疑是虛空間，神明專擁庇。
- 不爾千萬年，突兀無枯瘁。
- 觀栢又慘然，念侯功業熾。
- 功業亙無窮，與柏共蒼翠。

## 拼音

- wu3 hou2 yi4 han4 si4 ， shi3 yu4 da4 shen2 qi4 。
- tian1 ming4 gu4 you3 chang2 ， yun2 lei2 ji2 tun2 fou3 。
- liu2 xing1 zhui4 wu3 zhang4 ， wan4 zu2 cui1 rui4 qi4 。
- gu1 fu4 wo4 long2 xin1 ， san1 gu4 jun1 chen2 yi4 。
- miao4 mao4 jin1 ji4 liao2 ， wo4 jie2 kong1 chui2 lei4 。
- xing1 fei4 shi4 tu2 ran2 ， wu2 yi3 qiong2 wang3 zhi4 。
- ling2 qian2 gu3 bai3 shu4 ， qian1 zhang4 qi3 ping2 di4 。
- gen1 da4 ya1 ju4 ao2 ， xin1 xu1 cang2 ye3 sui4 。
- feng1 dong4 qiu2 long2 zhi1 ， lei2 yu3 sui2 sheng1 zhi4 。
- yi2 shi4 xu1 kong1 jian4 ， shen2 ming2 zhuan1 yong1 bi4 。
- bu4 er3 qian1 wan4 nian2 ， tu1 wu4 wu2 ku1 cui4 。
- guan1 bai3 you4 can3 ran2 ， nian4 hou2 gong1 ye4 chi4 。
- gong1 ye4 gen4 wu2 qiong2 ， yu3 bai3 gong4 cang1 cui4 。

## 注释

## 译文

## 赏析
