---
id: feng-shi-xing-du-ru-chi-lu-du-peng-cha-reng-zuo-shi-ci-qi-yun
title: 杜如篪屢督烹茶仍作詩次其韵
titlePinyin: du4 ru2 chi2 lü3 du1 peng1 cha2 reng2 zuo4 shi1 ci4 qi2 yun4
titleSlug: du-ru-chi-lu-du-peng-cha-reng-zuo-shi-ci-qi-yun
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老寄餘生山水窟，寂無朝煙屈硉矹。
- 客從何方問棲隠，無人譍門杖藜出。
- 言間遺我翠玉餠，把玩芳香襲呼吸。
- 便欲洗琖試水品，腸胃空枯恐稱屈。
- 緘藏小篋掛東牖，惕若虬龍隨手入。
- 雲濤雪浪有變化，扃鐍苞苴何鬰鬰。
- 痛嘗七碗豈不願，待營一飽終無及。
- 窮人談富如畫餠，浪說烹炮詫知識。
- 真求大嚼薦茗飲，可笑詩人太癡絕。
- 豈惟枵腹誤指染，更并麗句成乾沒。
- 亦知且具衲子供，澆淋蔬筍供一啜。
- 恐君肺腑出宮商，造物反怪太喧聒。
- 又恐展轉夜不寐，深思危慮比孤孽。
- 何如待我食萬錢，東閣大開玉醅潑。
- 翠娥捧香沃煩膩，醉起一笑天地間。
- 男兒蓋棺事始定，所不踐言有如日。

## 拼音

- lao3 ji4 yu2 sheng1 shan1 shui3 ku1 ， ji4 wu2 chao2 yan1 qu1 lu4 wu4 。
- ke4 cong2 he2 fang1 wen4 qi1 yin3 ， wu2 ren2 ying1 men2 zhang4 li2 chu1 。
- yan2 jian4 yi2 wo3 cui4 yu4 bing3 ， ba3 wan2 fang1 xiang1 xi2 hu1 xi1 。
- bian4 yu4 xi3 zhan3 shi4 shui3 pin3 ， chang2 wei4 kong1 ku1 kong3 cheng1 qu1 。
- jian1 cang2 xiao3 qie4 gua4 dong1 you3 ， ti4 ruo4 qiu2 long2 sui2 shou3 ru4 。
- yun2 tao1 xue3 lang4 you3 bian4 hua4 ， jiong1 jue2 bao1 ju1 he2 yu4 yu4 。
- tong4 chang2 qi1 wan3 qi3 bu2 yuan4 ， dai4 ying2 yi4 bao3 zhong1 wu2 ji2 。
- qiong2 ren2 tan2 fu4 ru2 hua4 bing3 ， lang4 shuo1 peng1 pao4 cha4 zhi1 shi2 。
- zhen1 qiu2 da4 jiao2 jian4 ming2 yin3 ， ke3 xiao4 shi1 ren2 tai4 chi1 jue2 。
- qi3 wei2 xiao1 fu4 wu4 zhi3 ran3 ， geng4 bing4 li2 ju4 cheng2 qian2 mei2 。
- yi4 zhi1 qie3 ju4 na4 zi0 gong4 ， jiao1 lin2 shu1 sun3 gong4 yi2 chuo4 。
- kong3 jun1 fei4 fu3 chu1 gong1 shang1 ， zao4 wu4 fan3 guai4 tai4 xuan1 guo1 。
- you4 kong3 zhan3 zhuan3 ye4 bu2 mei4 ， shen1 si1 wei1 lü4 bi3 gu1 nie4 。
- he2 ru2 dai4 wo3 shi2 wan4 qian2 ， dong1 ge2 da4 kai1 yu4 pei1 po1 。
- cui4 e2 peng3 xiang1 wo4 fan2 ni4 ， zui4 qi3 yi2 xiao4 tian1 di4 jian4 。
- nan2 er2 gai4 guan1 shi4 shi3 ding4 ， suo3 bu2 jian4 yan2 you3 ru2 ri4 。

## 注释

## 译文

## 赏析
