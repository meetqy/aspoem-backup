---
id: feng-shi-xing-yin-fu-sheng-ke-zi-yi-tong-you-bao-lian-fen-yun-de-guo-zi
title: 隠甫聖可子儀同遊寶蓮分韵得郭字
titlePinyin: yin3 fu3 sheng4 ke3 zi3 yi2 tong2 you2 bao3 lian2 fen1 yun4 de2 guo1 zi4
titleSlug: yin-fu-sheng-ke-zi-yi-tong-you-bao-lian-fen-yun-de-guo-zi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海縣一廛市，天地一郛郭。
- 跼蹐礙高厚，而况自羈絡。
- 末俗競芒忽，訟紙霜葉落。
- 平心作巨帚，一掃付清廓。
- 無事我所得，超然解塵縛。
- 天浄鏡磨垢，日炫眼刮膜。
- 野水照曳杖，山煙薦飛屩。
- 清朋璠璵姿，興寄相領畧。
- 世間出世間，秋風古蘭若。
- 翠巘拂觚稜，紫蘇濫關鑰。
- 晨鐘隠町疃，香霧散林薄。
- 竹密萬夫靜，樹迸蒼虯躍。
- 黏壁篆乾蝸，簷絲下晴蠖。
- 蒲團便熟倚，茗碗快自瀹。
- 性與香火冷，身脫簿領虐。
- 理窟深探討，迷津銳疏鑿。
- 心期跨汗漫，知音付丘壑。
- 俯仰三十秋，痛被造化謔。
- 貧窮道味勝，老大世故約。
- 妄念春朝冰，不作間市瘧。
- 出據廊廟地，入分禽鳥樂。
- 時來屈伸指，胸次何綽綽。
- 一官弛負擔，五斗代菑穫。
- 看山未害廉，塵迹詎可削。
- 倦鳥爭暝樹，短景轉修閣。
- 一來固未厭，再至良不惡。
- 明日復命駕，便道過龍鶴。

## 拼音

- hai3 xian4 yi4 chan2 shi4 ， tian1 di4 yi4 fu2 guo1 。
- ju2 ji2 ai4 gao1 hou4 ， er2 kuang4 zi4 ji1 luo4 。
- mo4 su2 jing4 mang2 hu1 ， song4 zhi3 shuang1 ye4 luo4 。
- ping2 xin1 zuo4 ju4 zhou3 ， yi4 sao3 fu4 qing1 kuo4 。
- wu2 shi4 wo3 suo3 de2 ， chao1 ran2 jie3 chen2 fu4 。
- tian1 jing4 jing4 mo2 gou4 ， ri4 xuan4 yan3 gua1 mo2 。
- ye3 shui3 zhao4 ye4 zhang4 ， shan1 yan1 jian4 fei1 jue1 。
- qing1 peng2 fan2 yu2 zi1 ， xing1 ji4 xiang1 ling3 lüe4 。
- shi4 jian4 chu1 shi4 jian4 ， qiu1 feng1 gu3 lan2 ruo4 。
- cui4 yan3 fu2 gu1 leng2 ， zi3 su1 lan4 guan1 yue4 。
- chen2 zhong1 yin3 ting3 tuan3 ， xiang1 wu4 san4 lin2 bao2 。
- zhu2 mi4 wan4 fu1 jing4 ， shu4 beng4 cang1 qiu2 yue4 。
- nian2 bi4 zhuan4 qian2 wo1 ， yan2 si1 xia4 qing2 huo4 。
- pu2 tuan2 bian4 shu2 yi3 ， ming2 wan3 kuai4 zi4 yue4 。
- xing4 yu3 xiang1 huo3 leng3 ， shen1 tuo1 bo2 ling3 nüe4 。
- li3 ku1 shen1 tan4 tao3 ， mi2 jin1 rui4 shu1 zao2 。
- xin1 qi1 kua4 han4 man4 ， zhi1 yin1 fu4 qiu1 he4 。
- fu3 yang3 san1 shi2 qiu1 ， tong4 bei4 zao4 hua4 xue4 。
- pin2 qiong2 dao4 wei4 sheng4 ， lao3 da4 shi4 gu4 yue1 。
- wang4 nian4 chun1 chao2 bing1 ， bu2 zuo4 jian4 shi4 nüe4 。
- chu1 ju4 lang2 miao4 di4 ， ru4 fen1 qin2 niao3 le4 。
- shi2 lai2 qu1 shen1 zhi3 ， xiong1 ci4 he2 chuo4 chuo4 。
- yi4 guan1 chi2 fu4 dan1 ， wu3 dou3 dai4 zi1 huo4 。
- kan4 shan1 wei4 hai4 lian2 ， chen2 ji4 ju4 ke3 xiao1 。
- juan4 niao3 zheng1 ming2 shu4 ， duan3 jing3 zhuan3 xiu1 ge2 。
- yi4 lai2 gu4 wei4 yan4 ， zai4 zhi4 liang2 bu2 e4 。
- ming2 ri4 fu4 ming4 jia4 ， bian4 dao4 guo4 long2 he4 。

## 注释

## 译文

## 赏析
