---
id: feng-shi-xing-xue-gu-tang-wei-mao-ying-shu-ti
title: 學古堂爲毛應叔題
titlePinyin: xue2 gu3 tang2 wei2 mao2 ying1 shu1 ti2
titleSlug: xue-gu-tang-wei-mao-ying-shu-ti
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔人性嗜古，服用皆古先。
- 有虞作漆器，弊碗歷世傳。
- 貨貲以得之，其費溢萬千。
- 孔席伯夷杖，乾沒乃復然。
- 家貧遂行乞，猶丐九府錢。
- 此語雖詼嘲，義理茲可研。
- 學古學其心，其用則蹄筌。
- 軒轅騎蒼龍，舜入九嶷巔。
- 古意已寥廓，如酒醨其元。
- 君生萬世下，劫火經幾燃。
- 作堂表佳目，意與開闢連。
- 譬如引猨臂，踶跂摸蒼天。
- 雖則如上說，膠談豈稱賢。
- 今人亦古人，面目等媸妍。
- 饑食寒而衣，天地靡變遷。
- 澆風揚末塵，胡爲莫洗濺。
- 忘機使神守，抱朴貴純全。
- 六籍燦日星，泓泓聖賢淵。
- 滑浄一几案，羲皇列吾前。
- 薰染庶可久，膏肓儻其痊。
- 聞君憙事者，有子鸞鳳騫。
- 作詩助鼓譟，吾徒俱勉旃。

## 拼音

- xi1 ren2 xing4 shi4 gu3 ， fu2 yong4 jie1 gu3 xian1 。
- you3 yu2 zuo4 qi1 qi4 ， bi4 wan3 li4 shi4 chuan2 。
- huo4 zi1 yi3 de2 zhi1 ， qi2 fei4 yi4 wan4 qian1 。
- kong3 xi2 bo2 yi2 zhang4 ， qian2 mei2 nai3 fu4 ran2 。
- jia1 pin2 sui4 xing2 qi3 ， you2 gai4 jiu3 fu3 qian2 。
- ci3 yu3 sui1 hui1 chao2 ， yi4 li3 zi1 ke3 yan2 。
- xue2 gu3 xue2 qi2 xin1 ， qi2 yong4 ze2 ti2 quan2 。
- xuan1 yuan2 qi2 cang1 long2 ， shun4 ru4 jiu3 yi2 dian1 。
- gu3 yi4 yi3 liao2 kuo4 ， ru2 jiu3 li2 qi2 yuan2 。
- jun1 sheng1 wan4 shi4 xia4 ， jie2 huo3 jing1 ji1 ran2 。
- zuo4 tang2 biao3 jia1 mu4 ， yi4 yu3 kai1 pi4 lian2 。
- pi4 ru2 yin3 yuan2 bi4 ， di4 qi2 mo1 cang1 tian1 。
- sui1 ze2 ru2 shang4 shuo1 ， jiao1 tan2 qi3 cheng1 xian2 。
- jin1 ren2 yi4 gu3 ren2 ， mian4 mu4 deng3 chi1 yan2 。
- ji1 shi2 han2 er2 yi1 ， tian1 di4 mi2 bian4 qian1 。
- jiao1 feng1 yang2 mo4 chen2 ， hu2 wei2 mo4 xi3 jian4 。
- wang4 ji1 shi3 shen2 shou3 ， bao4 pu3 gui4 chun2 quan2 。
- liu4 ji2 can4 ri4 xing1 ， hong2 hong2 sheng4 xian2 yuan1 。
- hua2 jing4 yi4 ji1 an4 ， xi1 huang2 lie4 wu2 qian2 。
- xun1 ran3 shu4 ke3 jiu3 ， gao1 huang1 tang3 qi2 quan2 。
- wen2 jun1 xi3 shi4 zhe3 ， you3 zi3 luan2 feng4 qian1 。
- zuo4 shi1 zhu4 gu3 zao4 ， wu2 tu2 ju4 mian3 zhan1 。

## 注释

## 译文

## 赏析
