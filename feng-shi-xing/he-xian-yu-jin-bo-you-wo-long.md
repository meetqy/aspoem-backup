---
id: feng-shi-xing-he-xian-yu-jin-bo-you-wo-long
title: 和鮮于晉伯游卧龍
titlePinyin: he2 xian1 yu2 jin4 bo2 you2 wo4 long2
titleSlug: he-xian-yu-jin-bo-you-wo-long
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四十髮已白，百謀無一成。
- 林泉有夙志，芝朮寄晚程。
- 人間好山水，往往盡經行。
- 輒忌墮圭組，所至欲有營。
- 卧龍勝蘭若，曩游愜平生。
- 蒼茫紫翠間，藤蘿路回縈。
- 上方攀躋迥，遐矚襟宇宏。
- 風颯秋嶺瘦，雲護曉泉明。
- 汲甘潄芳潤，擷香佩華英。
- 境迷煙霞痼，道豁人鬼盲。
- 是時駕言旋，濡毫記前楹。
- 於今已八稔，愧負猿鶴盟。
- 君今倚巖桂，泠然賦晨征。
- 仙人餌白石，幽士飯青精。
- 興託風塵表，咏味見高情。
- 欲往從之遊，秋夢一羽輕。
- 靜躁本異趣，出處諒欲誠。
- 胸中一丘壑，敢以易功名。
- 杖藜如可再，君爲寄先聲。
- 南嶽寬嘲笑，北山緩譏評。
- 行亦老菟裘，今姑隠市城。
- 此心隨雲歸，與山日逢迎。

## 拼音

- si4 shi2 fa4 yi3 bai2 ， bai3 mou2 wu2 yi4 cheng2 。
- lin2 quan2 you3 su4 zhi4 ， zhi1 zhu2 ji4 wan3 cheng2 。
- ren2 jian4 hao3 shan1 shui3 ， wang3 wang3 jin4 jing1 xing2 。
- zhe2 ji4 duo4 gui1 zu3 ， suo3 zhi4 yu4 you3 ying2 。
- wo4 long2 sheng4 lan2 ruo4 ， nang3 you2 qie4 ping2 sheng1 。
- cang1 mang2 zi3 cui4 jian4 ， teng2 luo2 lu4 hui2 ying2 。
- shang4 fang1 pan1 ji1 jiong3 ， xia2 zhu3 jin1 yu3 hong2 。
- feng1 sa4 qiu1 ling3 shou4 ， yun2 hu4 xiao3 quan2 ming2 。
- ji2 gan1 shu4 fang1 run4 ， xie2 xiang1 pei4 hua2 ying1 。
- jing4 mi2 yan1 xia2 gu4 ， dao4 huo1 ren2 gui3 mang2 。
- shi4 shi2 jia4 yan2 xuan2 ， ru2 hao2 ji4 qian2 ying2 。
- wu1 jin1 yi3 ba1 ren3 ， kui4 fu4 yuan2 he4 meng2 。
- jun1 jin1 yi3 yan2 gui4 ， ling2 ran2 fu4 chen2 zheng1 。
- xian1 ren2 er3 bai2 shi2 ， you1 shi4 fan4 qing1 jing1 。
- xing1 tuo1 feng1 chen2 biao3 ， yong3 wei4 jian4 gao1 qing2 。
- yu4 wang3 cong2 zhi1 you2 ， qiu1 meng4 yi4 yu3 qing1 。
- jing4 zao4 ben3 yi4 qu4 ， chu1 chu3 liang4 yu4 cheng2 。
- xiong1 zhong1 yi4 qiu1 he4 ， gan3 yi3 yi4 gong1 ming2 。
- zhang4 li2 ru2 ke3 zai4 ， jun1 wei2 ji4 xian1 sheng1 。
- nan2 yue4 kuan1 chao2 xiao4 ， bei3 shan1 huan3 ji1 ping2 。
- xing2 yi4 lao3 tu2 qiu2 ， jin1 gu1 yin3 shi4 cheng2 。
- ci3 xin1 sui2 yun2 gui1 ， yu3 shan1 ri4 feng2 ying2 。

## 注释

## 译文

## 赏析
