---
id: feng-shi-xing-zhong-yang-deng-cui-wei-ting-ting-fei-shi-nian-zhu-bai-weng-ran-shu-bi-yuan-yan-ming-si-seng-shan-chu-jian-fa-ping-yi-huo-kai-lin-luan-yao-ai-dai-dan-shan-zhi-jue-sheng-chu-ye-yu-tong-you-fen-yun-fu-shi-yi-lao-du-kai-lin-chu-yuan-shan-wei-yun-de-yuan-zi
title: 重陽登翠圍亭亭廢十年竹柏蓊然殊蔽遠眼命寺僧芟除剪伐屏翳豁開林巒杳靄殆丹山之絕勝處也與同遊分韵賦詩以老杜開林出遠山爲韵得遠字
titlePinyin: zhong4 yang2 deng1 cui4 wei2 ting2 ting2 fei4 shi2 nian2 zhu2 bai3 weng3 ran2 shu1 bi4 yuan3 yan3 ming4 si4 seng1 shan1 chu2 jian3 fa2 ping2 yi4 huo1 kai1 lin2 luan2 yao3 ai3 dai4 dan1 shan1 zhi1 jue2 sheng4 chu3 ye3 yu3 tong2 you2 fen1 yun4 fu4 shi1 yi3 lao3 du4 kai1 lin2 chu1 yuan3 shan1 wei2 yun4 de2 yuan3 zi4
titleSlug: zhong-yang-deng-cui-wei-ting-ting-fei-shi-nian-zhu-bai-weng-ran-shu-bi-yuan-yan-ming-si-seng-shan-chu-jian-fa-ping-yi-huo-kai-lin-luan-yao-ai-dai-dan-shan-zhi-jue-sheng-chu-ye-yu-tong-you-fen-yun-fu-shi-yi-lao-du-kai-lin-chu-yuan-shan-wei-yun-de-yuan-zi
author: 馮時行
authorPinyin: feng2 shi2 xing2
authorSlug: feng-shi-xing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 林樾失洗沐，叢灌老偃蹇。
- 坐令軒豁地，雍穆成奧閫。
- 千年李峨眉，孤調絕攀挽。
- 徑欲剗君山，笑看湘水遠。
- 我來此亭上，造化閲舒卷。
- 何堪浩蕩意，鬰鬰仰若俛。
- 蘭蕙生當門，尚爾付鍤畚。
- 大材廊廟具，顧此何衮衮。
- 石角礪霜斧，一斬三百本。
- 圖事欲大快，不復計小損。
- 天地英氣歸，川原勝魂返。
- 鏡開水灧灧，龍轉山蜿蜿。
- 卧虹踏歸市，融雲護春墾。
- 晴光蕩芳酌，中筵舞蹲蹲。
- 黄花壓客帽，胡床秋風穩。
- 萬象競參揖，相見一何晚。
- 通塞有時運，明晦理相反。
- 干戈天地閉，撫事切深悃。
- 痛澆磈磊胸，不復效老阮。

## 拼音

- lin2 yue4 shi1 xi3 mu4 ， cong2 guan4 lao3 yan3 jian3 。
- zuo4 ling4 xuan1 huo1 di4 ， yong1 mu4 cheng2 ao4 kun3 。
- qian1 nian2 li3 e2 mei2 ， gu1 diao4 jue2 pan1 wan3 。
- jing4 yu4 chan3 jun1 shan1 ， xiao4 kan4 xiang1 shui3 yuan3 。
- wo3 lai2 ci3 ting2 shang4 ， zao4 hua4 yue4 shu1 juan3 。
- he2 kan1 hao4 dang4 yi4 ， yu4 yu4 yang3 ruo4 fu3 。
- lan2 hui4 sheng1 dang1 men2 ， shang4 er3 fu4 cha1 ben3 。
- da4 cai2 lang2 miao4 ju4 ， gu4 ci3 he2 gun3 gun3 。
- shi2 jiao3 li4 shuang1 fu3 ， yi4 zhan3 san1 bai3 ben3 。
- tu2 shi4 yu4 da4 kuai4 ， bu2 fu4 ji4 xiao3 sun3 。
- tian1 di4 ying1 qi4 gui1 ， chuan1 yuan2 sheng4 hun2 fan3 。
- jing4 kai1 shui3 yan4 yan4 ， long2 zhuan3 shan1 wan1 wan1 。
- wo4 hong2 ta4 gui1 shi4 ， rong2 yun2 hu4 chun1 ken3 。
- qing2 guang1 dang4 fang1 zhuo2 ， zhong1 yan2 wu3 dun1 dun1 。
- huang2 hua1 ya1 ke4 mao4 ， hu2 chuang2 qiu1 feng1 wen3 。
- wan4 xiang4 jing4 can1 yi1 ， xiang1 jian4 yi4 he2 wan3 。
- tong1 sai1 you3 shi2 yun4 ， ming2 hui4 li3 xiang1 fan3 。
- gan1 ge1 tian1 di4 bi4 ， fu3 shi4 qie4 shen1 kun3 。
- tong4 jiao1 wei3 lei3 xiong1 ， bu2 fu4 xiao4 lao3 ruan3 。

## 注释

## 译文

## 赏析
