---
id: zhu-bian-su-zi-yi-song-huang-jing-jiu
title: 蘇子翼送黄精酒
titlePinyin: su1 zi3 yi4 song4 huang2 jing1 jiu3
titleSlug: su-zi-yi-song-huang-jing-jiu
author: 朱弁
authorPinyin: zhu1 bian4
authorSlug: zhu-bian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仙經何物堪却老，較功無如太陽草。
- 龍銜雞銜名雖異，菟公羊公事可考。
- 蘇君真是神仙裔，橘井陰功貫穹昊。
- 雲笈書成數萬言，銀關珠宫用心早。
- 獨知此物有奇効，福地名山爲儲寶。
- 不惮林泉新斸掘，斥去杵臼謝飾擣。
- 况從髙士論麹糜，更課公田收秫稻。
- 一朝靈液浮瓮盎，三冬浩氣生襟抱。
- 且欣軟飽得澆腸，漫說逆流工補腦。
- 眼碧那憂散黒花，髮白故應還翠葆。
- 賈傅只嫌松醥陋，劉墮敢誇桑落好。
- 直須五斗論解酲，寧待三柸乃通道。
- 誰知萬里落旄人，亦許匏尊自傾倒。
- 爲君喚迴雪窖春，八載覊愁供一掃。
- 曼倩宜分此日桃，安期莫詫他年棗。
- 何煩更採石斛花，巳覺容顔不枯槁。
- 根連石室喜入夢，句擬桐溪媿摛藻。
- 平生我亦愛書扎，朱髓緑腸勤探討。
- 幸君汲引成此志，鶴駕駸駸望仙島。
- 吞腥啄腐非夙心，歲晚兹言良可保。

## 拼音

- xian1 jing1 he2 wu4 kan1 que4 lao3 ， jiao4 gong1 wu2 ru2 tai4 yang2 cao3 。
- long2 xian2 ji1 xian2 ming2 sui1 yi4 ， tu2 gong1 yang2 gong1 shi4 ke3 kao3 。
- su1 jun1 zhen1 shi4 shen2 xian1 yi4 ， ju2 jing3 yin1 gong1 guan4 qiong2 hao4 。
- yun2 ji2 shu1 cheng2 shu4 wan4 yan2 ， yin2 guan1 zhu1 gong1 yong4 xin1 zao3 。
- du2 zhi1 ci3 wu4 you3 qi2 xiao4 ， fu2 di4 ming2 shan1 wei2 chu3 bao3 。
- bu2 dan4 lin2 quan2 xin1 zhu2 jue2 ， chi4 qu4 chu3 jiu4 xie4 shi4 dao3 。
- kuang4 cong2 gao1 shi4 lun4 qu1 mi2 ， geng4 ke4 gong1 tian2 shou1 shu2 dao4 。
- yi4 zhao1 ling2 ye4 fu2 weng4 ang4 ， san1 dong1 hao4 qi4 sheng1 jin1 bao4 。
- qie3 xin1 ruan3 bao3 de2 jiao1 chang2 ， man4 shuo1 ni4 liu2 gong1 bu3 nao3 。
- yan3 bi4 na4 you1 san4 hei1 hua1 ， fa4 bai2 gu4 ying1 huan2 cui4 bao3 。
- jia3 fu4 zhi1 xian2 song1 piao3 lou4 ， liu2 duo4 gan3 kua1 sang1 luo4 hao3 。
- zhi2 xu1 wu3 dou3 lun4 jie3 cheng2 ， ning2 dai4 san1 bei1 nai3 tong1 dao4 。
- shui2 zhi1 wan4 li3 luo4 mao2 ren2 ， yi4 xu1 pao2 zun1 zi4 qing1 dao3 。
- wei2 jun1 huan4 hui2 xue3 jiao4 chun1 ， ba1 zai4 ji1 chou2 gong4 yi4 sao3 。
- man4 qian4 yi2 fen1 ci3 ri4 tao2 ， an1 qi1 mo4 cha4 ta1 nian2 zao3 。
- he2 fan2 geng4 cai3 shi2 hu2 hua1 ， si4 jue2 rong2 yan2 bu4 ku1 gao3 。
- gen1 lian2 shi2 shi4 xi3 ru4 meng4 ， ju4 ni3 tong2 xi1 kui4 chi1 zao3 。
- ping2 sheng1 wo3 yi4 ai4 shu1 zha1 ， zhu1 sui3 lü4 chang2 qin2 tan4 tao3 。
- xing4 jun1 ji2 yin3 cheng2 ci3 zhi4 ， he4 jia4 qin1 qin1 wang4 xian1 dao3 。
- tun1 xing1 zhuo2 fu3 fei1 su4 xin1 ， sui4 wan3 zi1 yan2 liang2 ke3 bao3 。

## 注释

## 译文

## 赏析
