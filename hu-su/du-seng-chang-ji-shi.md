---
id: hu-su-du-seng-chang-ji-shi
title: 讀僧長吉詩
titlePinyin: du2 seng1 chang2 ji2 shi1
titleSlug: du-seng-chang-ji-shi
author: 胡宿
authorPinyin: hu2 su4
authorSlug: hu-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 生民類能言，茲文特淵邈。
- 精韞在希微，幽通資寫託。
- 狀物無遁形，舒情有至樂。
- 自非妙解機，誰抽神奧籥。
- 大士棲綠巖，門前即台嶽。
- 翠屏何峨峨，千仞拂寥廓。
- 芝朮被諸峰，煙霞興衆壑。
- 中安仁智居，旁研華竺學。
- 觀法識非空，了心無少著。
- 人境既相於，神明信超若。
- 作詩三百篇，平淡猶古樂。
- 于言雖未忘，在理已能覺。
- 天質自然美，亦如和氏璞。
- 貯之古錦囊，訪我杼山郭。
- 杼山空崔嵬，然公久寂寞。
- 中間三百年，寂寞無人作。
- 何意正始音，緒餘在清角。
- 山旁夏欲休，林英春稍落。
- 吟登蒼卞餘，歸夢華頂數。
- 駕言整巾瓶，仍前侶猿鶴。
- 誰言雲無心，還依故山泊。
- 顧予禽鹿姿，繆此縻人爵。
- 居常眩韶音，幾駭頓金絡。
- 比將親椒蘭，端欲甘藜藿。
- 緬懷凈名庵，終尋香火約。

## 拼音

- sheng1 min2 lei4 neng2 yan2 ， zi1 wen2 te4 yuan1 miao3 。
- jing1 yun4 zai4 xi1 wei1 ， you1 tong1 zi1 xie3 tuo1 。
- zhuang4 wu4 wu2 dun4 xing2 ， shu1 qing2 you3 zhi4 le4 。
- zi4 fei1 miao4 jie3 ji1 ， shui2 chou1 shen2 ao4 yue4 。
- da4 shi4 qi1 lü4 yan2 ， men2 qian2 ji2 tai2 yue4 。
- cui4 ping2 he2 e2 e2 ， qian1 ren4 fu2 liao2 kuo4 。
- zhi1 zhu2 bei4 zhu1 feng1 ， yan1 xia2 xing1 zhong4 he4 。
- zhong1 an1 ren2 zhi4 ju1 ， pang2 yan2 hua2 zhu2 xue2 。
- guan1 fa3 shi2 fei1 kong1 ， liao3 xin1 wu2 shao3 zhu4 。
- ren2 jing4 ji4 xiang1 wu1 ， shen2 ming2 xin4 chao1 ruo4 。
- zuo4 shi1 san1 bai3 pian1 ， ping2 dan4 you2 gu3 le4 。
- yu2 yan2 sui1 wei4 wang4 ， zai4 li3 yi3 neng2 jue2 。
- tian1 zhi4 zi4 ran2 mei3 ， yi4 ru2 he2 shi4 pu2 。
- zhu4 zhi1 gu3 jin3 nang2 ， fang3 wo3 zhu4 shan1 guo1 。
- zhu4 shan1 kong1 cui1 wei2 ， ran2 gong1 jiu3 ji4 mo4 。
- zhong1 jian4 san1 bai3 nian2 ， ji4 mo4 wu2 ren2 zuo4 。
- he2 yi4 zheng4 shi3 yin1 ， xu4 yu2 zai4 qing1 jiao3 。
- shan1 pang2 xia4 yu4 xiu1 ， lin2 ying1 chun1 shao1 luo4 。
- yin2 deng1 cang1 bian4 yu2 ， gui1 meng4 hua2 ding3 shu4 。
- jia4 yan2 zheng3 jin1 ping2 ， reng2 qian2 lü3 yuan2 he4 。
- shui2 yan2 yun2 wu2 xin1 ， huan2 yi1 gu4 shan1 bo2 。
- gu4 yu3 qin2 lu4 zi1 ， mou2 ci3 mi2 ren2 jue2 。
- ju1 chang2 xuan4 shao2 yin1 ， ji1 hai4 dun4 jin1 luo4 。
- bi3 jiang1 qin1 jiao1 lan2 ， duan1 yu4 gan1 li2 huo4 。
- mian3 huai2 jing4 ming2 an1 ， zhong1 xun2 xiang1 huo3 yue1 。

## 注释

## 译文

## 赏析
