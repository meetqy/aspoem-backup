---
id: hu-su-zhao-si-xi-tai-yi-gong
title: 詔祀西太一宮
titlePinyin: zhao4 si4 xi1 tai4 yi4 gong1
titleSlug: zhao-si-xi-tai-yi-gong
author: 胡宿
authorPinyin: hu2 su4
authorSlug: hu-su
dynasty: 唐
dynastyPinyin: tang2
dynastySlug: tang
tags: []
---

## 正文

- 至道希夷內，神威造化中。
- 行棋延羽駕，推策敞琳宮。
- 秘寢觚稜峻，嚴扉坐狄雄。
- 天人凝睟表，日月在方瞳。
- 離坎精神集，房心氣象通。
- 中黄安戊己，遥翠拱轘嵩。
- 陪享衣裳盛，登羞火棗豐。
- 層壇霏顥露，甲帳肅靈風。
- 波靜流寒瓦，霜清入曉銅。
- 廊虛鳴尺蠖，樓迥倚晴虹。
- 行馬依芳樹，棲禽占碧叢。
- 游光宵自燭，雕靄晝常濛。
- 大壯親規近，甘泉舊典崇。
- 平時闢閶闔，盡日訪崆峒。
- 綵仗交輪奐，天香鬥鬰葱。
- 野長迷七聖，庭闊舞千童。
- 祼鬯歆惟德，笙歌悅亶聰。
- 蟠螭負金石，翔鶴下絲桐。
- 法度昭神祖，文章炳鉅公。
- 鼎期扶更遠，山瑞委無窮。
- 用九乾元正，生三太極空。
- 木龍雖有寓，芻狗本無功。
- 迎氣陽郊始，均禧宇縣同。
- 權衡樞極右，號令斗杓東。
- 濬哲虔時祀，施生道化工。
- 正辭除秘祝，承詔謁孤忠。
- 仁與春膏動，恩隨臘霰融。
- 天和傍星鳥，地惠及昆蟲。
- 受記神司職，齋居帝飭躬。
- 因知耕鑿力，誰解識淵衷。

## 拼音

- zhi4 dao4 xi1 yi2 nei4 ， shen2 wei1 zao4 hua4 zhong1 。
- xing2 qi2 yan2 yu3 jia4 ， tui1 ce4 chang3 lin2 gong1 。
- mi4 qin3 gu1 leng2 jun4 ， yan2 fei1 zuo4 di2 xiong2 。
- tian1 ren2 ning2 sui4 biao3 ， ri4 yue4 zai4 fang1 tong2 。
- li2 kan3 jing1 shen2 ji2 ， fang2 xin1 qi4 xiang4 tong1 。
- zhong1 huang2 an1 wu4 ji3 ， yao2 cui4 gong3 huan4 song1 。
- pei2 xiang3 yi1 shang0 sheng4 ， deng1 xiu1 huo3 zao3 feng1 。
- ceng2 tan2 fei1 hao4 lu4 ， jia3 zhang4 su4 ling2 feng1 。
- bo1 jing4 liu2 han2 wa3 ， shuang1 qing1 ru4 xiao3 tong2 。
- lang2 xu1 ming2 chi3 huo4 ， lou2 jiong3 yi3 qing2 hong2 。
- xing2 ma3 yi1 fang1 shu4 ， qi1 qin2 zhan4 bi4 cong2 。
- you2 guang1 xiao1 zi4 zhu2 ， diao1 ai3 zhou4 chang2 meng2 。
- da4 zhuang4 qin1 gui1 jin4 ， gan1 quan2 jiu4 dian3 chong2 。
- ping2 shi2 pi4 chang1 he2 ， jin4 ri4 fang3 kong1 tong2 。
- cai3 zhang4 jiao1 lun2 huan4 ， tian1 xiang1 dou4 yu4 cong1 。
- ye3 chang2 mi2 qi1 sheng4 ， ting2 kuo4 wu3 qian1 tong2 。
- guan4 chang4 xin1 wei2 de2 ， sheng1 ge1 yue4 dan3 cong1 。
- pan2 chi1 fu4 jin1 shi2 ， xiang2 he4 xia4 si1 tong2 。
- fa3 du4 zhao1 shen2 zu3 ， wen2 zhang1 bing3 ju4 gong1 。
- ding3 qi1 fu2 geng4 yuan3 ， shan1 rui4 wei3 wu2 qiong2 。
- yong4 jiu3 qian2 yuan2 zheng4 ， sheng1 san1 tai4 ji2 kong1 。
- mu4 long2 sui1 you3 yu4 ， chu2 gou3 ben3 wu2 gong1 。
- ying2 qi4 yang2 jiao1 shi3 ， jun1 xi3 yu3 xian4 tong2 。
- quan2 heng2 shu1 ji2 you4 ， hao4 ling4 dou4 shao2 dong1 。
- jun4 zhe2 qian2 shi2 si4 ， shi1 sheng1 dao4 hua4 gong1 。
- zheng4 ci2 chu2 mi4 zhu4 ， cheng2 zhao4 ye4 gu1 zhong1 。
- ren2 yu3 chun1 gao1 dong4 ， en1 sui2 la4 xian4 rong2 。
- tian1 he2 bang4 xing1 niao3 ， di4 hui4 ji2 kun1 chong2 。
- shou4 ji4 shen2 si1 zhi2 ， zhai1 ju1 di4 chi4 gong1 。
- yin1 zhi1 geng1 zao2 li4 ， shui2 jie3 shi2 yuan1 zhong1 。

## 注释

## 译文

## 赏析
