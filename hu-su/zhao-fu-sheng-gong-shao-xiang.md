---
id: hu-su-zhao-fu-sheng-gong-shao-xiang
title: 詔福聖宮燒香
titlePinyin: zhao4 fu2 sheng4 gong1 shao1 xiang1
titleSlug: zhao-fu-sheng-gong-shao-xiang
author: 胡宿
authorPinyin: hu2 su4
authorSlug: hu-su
dynasty: 唐
dynastyPinyin: tang2
dynastySlug: tang
tags: []
---

## 正文

- 徼道西華內，觚棱北斗傍。
- 神靈安肯構，恩澤賜燔香。
- 渤澥通驪窟，崑崙拱畫梁。
- 清壇浮早景，碧瓦霽初霜。
- 甲帳嚴如在，丹簷迥欲翔。
- 隆姿瞻漢后，餘烈畏軒皇。
- 埋劍橋山遠，游冠閣道長。
- 白雲迷處所，仙掌鎮相望。
- 五岳扶封域，三辰緯典章。
- 升歌留寶鼎，刻號在神房。
- 盛德尊原廟，遺仁睦鬼方。
- 聖文名善繼，百世溢流光。

## 拼音

- jiao3 dao4 xi1 hua2 nei4 ， gu1 leng2 bei3 dou3 bang4 。
- shen2 ling2 an1 ken3 gou4 ， en1 ze2 ci4 fan2 xiang1 。
- bo2 xie4 tong1 li2 ku1 ， kun1 lun2 gong3 hua4 liang2 。
- qing1 tan2 fu2 zao3 jing3 ， bi4 wa3 ji4 chu1 shuang1 。
- jia3 zhang4 yan2 ru2 zai4 ， dan1 yan2 jiong3 yu4 xiang2 。
- long2 zi1 zhan1 han4 hou4 ， yu2 lie4 wei4 xuan1 huang2 。
- mai2 jian4 qiao2 shan1 yuan3 ， you2 guan1 ge2 dao4 chang2 。
- bai2 yun2 mi2 chu3 suo3 ， xian1 zhang3 zhen4 xiang1 wang4 。
- wu3 yue4 fu2 feng1 yu4 ， san1 chen2 wei3 dian3 zhang1 。
- sheng1 ge1 liu2 bao3 ding3 ， ke4 hao4 zai4 shen2 fang2 。
- sheng4 de2 zun1 yuan2 miao4 ， yi2 ren2 mu4 gui3 fang1 。
- sheng4 wen2 ming2 shan4 ji4 ， bai3 shi4 yi4 liu2 guang1 。

## 注释

## 译文

## 赏析
