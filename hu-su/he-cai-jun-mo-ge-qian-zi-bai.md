---
id: hu-su-he-cai-jun-mo-ge-qian-zi-bai
title: 和蔡君謨閣前紫柏
titlePinyin: he2 cai4 jun1 mo2 ge2 qian2 zi3 bai3
titleSlug: he-cai-jun-mo-ge-qian-zi-bai
author: 胡宿
authorPinyin: hu2 su4
authorSlug: hu-su
dynasty: 唐
dynastyPinyin: tang2
dynastySlug: tang
tags: []
---

## 正文

- 秀植登中禁，靈根記大方。
- 纖枝乘十雨，勁節誓千霜。
- 雲幹仍稠直，烟華稍鬰蒼。
- 綠陰疏未合，翠鬣儼相望。
- 育質從新甫，標名壓豫章。
- 三休依寶構，一溉引天潢。
- 瑞露通晨浥，靈風繞夜翔。
- 蠹蟫驚閣爋，啼狖憶巖光。
- 地惠覃行葦，人情樂樹楊。
- 保無禽鹿踐，知免斧斤傷。
- 遠勢興毫末，孤標出衆芳。
- 寒葭寧可倚，幽草固難藏。
- 庭鶴宜留側，臺烏莫近傍。
- 未經鸞隠葉，不使麝居香。
- 松操同凌雪，葵心共向陽。
- 故情存澗壑，生意屬池隍。
- 晝景斜臨石，禪機俯映堂。
- 頌傳商廟桷，材入漢家梁。
- 此世隆三代，何時構九房。
- 瓌姿天所産，工度未應忘。

## 拼音

- xiu4 zhi2 deng1 zhong1 jin4 ， ling2 gen1 ji4 da4 fang1 。
- xian1 zhi1 cheng2 shi2 yu3 ， jin4 jie2 shi4 qian1 shuang1 。
- yun2 gan4 reng2 chou2 zhi2 ， yan1 hua2 shao1 yu4 cang1 。
- lü4 yin1 shu1 wei4 he2 ， cui4 lie4 yan3 xiang1 wang4 。
- yu4 zhi4 cong2 xin1 fu3 ， biao1 ming2 ya1 yu4 zhang1 。
- san1 xiu1 yi1 bao3 gou4 ， yi2 gai4 yin3 tian1 huang2 。
- rui4 lu4 tong1 chen2 yi4 ， ling2 feng1 rao4 ye4 xiang2 。
- du4 yin2 jing1 ge2 xun1 ， ti2 you4 yi4 yan2 guang1 。
- di4 hui4 qin2 xing2 wei3 ， ren2 qing2 le4 shu4 yang2 。
- bao3 wu2 qin2 lu4 jian4 ， zhi1 mian3 fu3 jin1 shang1 。
- yuan3 shi4 xing1 hao2 mo4 ， gu1 biao1 chu1 zhong4 fang1 。
- han2 jia1 ning2 ke3 yi3 ， you1 cao3 gu4 nan2 cang2 。
- ting2 he4 yi2 liu2 ce4 ， tai2 wu1 mo4 jin4 bang4 。
- wei4 jing1 luan2 yin3 ye4 ， bu4 shi3 she4 ju1 xiang1 。
- song1 cao1 tong2 ling2 xue3 ， kui2 xin1 gong4 xiang4 yang2 。
- gu4 qing2 cun2 jian4 he4 ， sheng1 yi4 shu3 chi2 huang2 。
- zhou4 jing3 xie2 lin2 shi2 ， shan4 ji1 fu3 ying4 tang2 。
- song4 chuan2 shang1 miao4 jue2 ， cai2 ru4 han4 jia1 liang2 。
- ci3 shi4 long2 san1 dai4 ， he2 shi2 gou4 jiu3 fang2 。
- gui1 zi1 tian1 suo3 chan3 ， gong1 du4 wei4 ying1 wang4 。

## 注释

## 译文

## 赏析
