---
id: mu-rong-yan-feng-jiang-ying-shu-sheng-ri
title: 蔣穎叔生日
titlePinyin: jiang3 ying3 shu1 sheng1 ri4
titleSlug: jiang-ying-shu-sheng-ri
author: 慕容彥逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 宗派源流遠，家聲竹帛垂。
- 靈暉鍾嶽瀆，吉夢襲熊羆。
- 夙擅鄉評美，尋膺國士知。
- 文章追往哲，學識判羣疑。
- 試若穿楊葉，科如摘頷髭。
- 繡衣趨觀闕，霜簡照軒墀。
- 諫拂龍鱗逆，身探虎穴危。
- 忠猷聳鴛鷺，直氣懾狐狸。
- 要路淹風鷁，丹心比日葵。
- 使臺專漕輓，帥閫肅邊陲。
- 久鬰公台望，初還輦轂時。
- 缿筩爭訟息，囊櫜寇攘衰。
- 蓮炬驚宵漏，花磚候曉曦。
- 暫分方面寄，復演禁林詞。
- 廊廟先圖任，樞衡遂倚毗。
- 雍容承晝接，密勿奉疇咨。
- 已冠中樞府，猶虛百斛姿。
- 兩轓將畫鹿，五總舊名龜。
- 儒效流弦吹，王功鏤鼎彝。
- 更增箕翼壽，餘慶在庭芝。

## 拼音

- zong1 pai4 yuan2 liu2 yuan3 ， jia1 sheng1 zhu2 bo2 chui2 。
- ling2 hui1 zhong1 yue4 du2 ， ji2 meng4 xi2 xiong2 pi2 。
- su4 shan4 xiang1 ping2 mei3 ， xun2 ying1 guo2 shi4 zhi1 。
- wen2 zhang1 zhui1 wang3 zhe2 ， xue2 shi2 pan4 qun2 yi2 。
- shi4 ruo4 chuan1 yang2 ye4 ， ke1 ru2 zhai1 han4 zi1 。
- xiu4 yi1 qu1 guan1 que4 ， shuang1 jian3 zhao4 xuan1 chi2 。
- jian4 fu2 long2 lin2 ni4 ， shen1 tan4 hu3 xue2 wei1 。
- zhong1 you2 song3 yuan1 lu4 ， zhi2 qi4 she4 hu2 li0 。
- yao4 lu4 yan1 feng1 yi4 ， dan1 xin1 bi3 ri4 kui2 。
- shi3 tai2 zhuan1 cao2 wan3 ， shuai4 kun3 su4 bian1 chui2 。
- jiu3 yu4 gong1 tai2 wang4 ， chu1 huan2 nian3 gu3 shi2 。
- xiang4 tong3 zheng1 song4 xi1 ， nang2 gao1 kou4 rang3 shuai1 。
- lian2 ju4 jing1 xiao1 lou4 ， hua1 zhuan1 hou4 xiao3 xi1 。
- zan4 fen1 fang1 mian4 ji4 ， fu4 yan3 jin4 lin2 ci2 。
- lang2 miao4 xian1 tu2 ren4 ， shu1 heng2 sui4 yi3 pi2 。
- yong1 rong2 cheng2 zhou4 jie1 ， mi4 wu4 feng4 chou2 zi1 。
- yi3 guan1 zhong1 shu1 fu3 ， you2 xu1 bai3 hu2 zi1 。
- liang3 fan1 jiang1 hua4 lu4 ， wu3 zong3 jiu4 ming2 gui1 。
- ru2 xiao4 liu2 xian2 chui1 ， wang2 gong1 lou4 ding3 yi2 。
- geng4 zeng1 ji1 yi4 shou4 ， yu2 qing4 zai4 ting2 zhi1 。

## 注释

## 译文

## 赏析
