---
id: mu-rong-yan-feng-he-wu-xian-dao
title: 和吳顯道
titlePinyin: he2 wu2 xian3 dao4
titleSlug: he-wu-xian-dao
author: 慕容彥逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 澤國破秋仲，景物兆冬索。
- 回飆卷林尾，宿霧泛寥廓。
- 泮水還闤闍，層巒瞰籬落。
- 啟牖挹蒨葱，開徑徒參錯。
- 虀鹽雖寂寥，文史欣博約。
- 論古到鴻荒，談經愧穿鑿。
- 逸志想鴻冥，靦顔羞雉啄。
- 於焉得真趣，豁若解其縛。
- 環窗惟載籍，一視等糟粕。
- 了了見本來，端如契圓覺。
- 沖襟遊汗漫，高步趨廣莫。
- 同心有名儒，攝官在戎幕。
- 學識造淵醇，詞章臻炳鑠。
- 良驥服鹽車，白駒縶場藿。
- 念昔始傾蓋，考正于狐貉。
- 韵宇凜可欽，標致湛無著。
- 觴豆陪餘歡，翰墨時間作。
- 晨嬉風力勁，夜語霜威虐。
- 屈指兩炎凉，流年信迴薄。
- 九重躋帝德，四海絕民瘼。
- 南征奠蠻侮，西戍弭戎掠。
- 吾道斯爲亨，君才顧何怍。
- 行當坐天祿，看書資筆削。
- 不然冥成均，闡教助飛躍。
- 冠綬追英遊，林泉謝遠諾。
- 胡爲懷故鄉，逝將依負郭。
- 古都富城市，比屋麗金雘。
- 甲第臨江壖，勝槩奪雲壑。
- 曲溝環淥塍，激澗度危彴。
- 升高或捫蘿，厲急輒遺屩。
- 馴禽棲几席，幽花墮杯杓。
- 漁樵頻問訊，童稚雜歡噱。
- 尋步陟蘭嶼，選勝望菌閣。
- 此雖美無度，烏知乖所學。
- 待時既韞玉，稅駕宜振鐸。
- 忠告冀毋忽，投分匪輕託。
- 野芹稱美獻，行潦資遠酌。
- 睠言效悃愊，豈止事嘲謔。
- 知君須多暇，過我當如昨。
- 茗飲無俗情，疏餐有真樂。
- 論文窮九疇，議武貫三略。
- 誰主復誰賓，此意良不惡。

## 拼音

- ze2 guo2 po4 qiu1 zhong4 ， jing3 wu4 zhao4 dong1 suo3 。
- hui2 biao1 juan4 lin2 wei3 ， su4 wu4 fan4 liao2 kuo4 。
- pan4 shui3 huan2 huan2 du1 ， ceng2 luan2 kan4 li2 luo4 。
- qi3 you3 yi4 qian4 cong1 ， kai1 jing4 tu2 can1 cuo4 。
- ji1 yan2 sui1 ji4 liao2 ， wen2 shi3 xin1 bo2 yue1 。
- lun4 gu3 dao4 hong2 huang1 ， tan2 jing1 kui4 chuan1 zao2 。
- yi4 zhi4 xiang3 hong2 ming2 ， mian3 yan2 xiu1 zhi4 zhuo2 。
- wu1 yan1 de2 zhen1 qu4 ， huo1 ruo4 jie3 qi2 fu4 。
- huan2 chuang1 wei2 zai4 ji2 ， yi2 shi4 deng3 zao1 po4 。
- liao3 liao3 jian4 ben3 lai2 ， duan1 ru2 qi4 yuan2 jue2 。
- chong1 jin1 you2 han4 man4 ， gao1 bu4 qu1 guang3 mo4 。
- tong2 xin1 you3 ming2 ru2 ， she4 guan1 zai4 rong2 mu4 。
- xue2 shi2 zao4 yuan1 chun2 ， ci2 zhang1 zhen1 bing3 shuo4 。
- liang2 ji4 fu2 yan2 ju1 ， bai2 ju1 zhi2 chang3 huo4 。
- nian4 xi1 shi3 qing1 gai4 ， kao3 zheng4 yu2 hu2 mo4 。
- yun4 yu3 lin3 ke3 qin1 ， biao1 zhi4 zhan4 wu2 zhu4 。
- shang1 dou4 pei2 yu2 huan1 ， han4 mo4 shi2 jian4 zuo4 。
- chen2 xi1 feng1 li4 jin4 ， ye4 yu3 shuang1 wei1 nüe4 。
- qu1 zhi3 liang3 yan2 liang2 ， liu2 nian2 xin4 hui2 bao2 。
- jiu3 chong2 ji1 di4 de2 ， si4 hai3 jue2 min2 mo4 。
- nan2 zheng1 dian4 man2 wu3 ， xi1 shu4 mi3 rong2 lüe4 。
- wu2 dao4 si1 wei2 heng1 ， jun1 cai2 gu4 he2 zuo4 。
- xing2 dang1 zuo4 tian1 lu4 ， kan4 shu1 zi1 bi3 xiao1 。
- bu4 ran2 ming2 cheng2 jun1 ， chan3 jiao4 zhu4 fei1 yue4 。
- guan1 shou4 zhui1 ying1 you2 ， lin2 quan2 xie4 yuan3 nuo4 。
- hu2 wei2 huai2 gu4 xiang1 ， shi4 jiang1 yi1 fu4 guo1 。
- gu3 du1 fu4 cheng2 shi4 ， bi3 wu1 li2 jin1 huo4 。
- jia3 di4 lin2 jiang1 ruan2 ， sheng4 gai4 duo2 yun2 he4 。
- qu3 gou1 huan2 lu4 cheng2 ， ji1 jian4 du4 wei1 zhuo2 。
- sheng1 gao1 huo4 men2 luo2 ， li4 ji2 zhe2 yi2 jue1 。
- xun4 qin2 qi1 ji3 xi2 ， you1 hua1 duo4 bei1 shao2 。
- yu2 qiao2 bin1 wen4 xun4 ， tong2 zhi4 za2 huan1 jue2 。
- xun2 bu4 zhi4 lan2 yu3 ， xuan3 sheng4 wang4 jun1 ge2 。
- ci3 sui1 mei3 wu2 du4 ， wu1 zhi1 guai1 suo3 xue2 。
- dai4 shi2 ji4 yun4 yu4 ， shui4 jia4 yi2 zhen4 duo2 。
- zhong1 gao4 ji4 wu2 hu1 ， tou2 fen1 fei3 qing1 tuo1 。
- ye3 qin2 cheng1 mei3 xian4 ， xing2 liao2 zi1 yuan3 zhuo2 。
- juan4 yan2 xiao4 kun3 bi4 ， qi3 zhi3 shi4 chao2 xue4 。
- zhi1 jun1 xu1 duo1 xia2 ， guo4 wo3 dang1 ru2 zuo2 。
- ming2 yin3 wu2 su2 qing2 ， shu1 can1 you3 zhen1 le4 。
- lun4 wen2 qiong2 jiu3 chou2 ， yi4 wu3 guan4 san1 lüe4 。
- shui2 zhu3 fu4 shui2 bin1 ， ci3 yi4 liang2 bu2 e4 。

## 注释

## 译文

## 赏析
