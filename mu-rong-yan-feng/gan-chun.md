---
id: mu-rong-yan-feng-gan-chun
title: 感春
titlePinyin: gan3 chun1
titleSlug: gan-chun
author: 慕容彥逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 橋門並馳道，車轂聲摩空。
- 重廊隔囂鬨，闃若林巒中。
- 黎明寮寀集，聯騎紛蹄鬃。
- 交情金蘭契，晤語藥石攻。
- 翰墨時間作，辭氣爭豪雄。
- 微蹤幸接武，徒愧勞無功。
- 軒窗鑒晴日，簷外鳴春蟲。
- 沉迷驚節物，飲啄嗟樊籠。
- 沂風漸澹蕩，璧水初沖融。
- 坐想名園花，芳菲衒青紅。
- 儒宮異拘窘，胡爲苦匆匆。
- 來時招客醉，駕言與君同。

## 拼音

- qiao2 men2 bing4 chi2 dao4 ， ju1 gu3 sheng1 mo2 kong1 。
- zhong4 lang2 ge2 xiao1 hong4 ， qu4 ruo4 lin2 luan2 zhong1 。
- li2 ming2 liao2 cai3 ji2 ， lian2 qi2 fen1 ti2 zong1 。
- jiao1 qing0 jin1 lan2 qi4 ， wu4 yu3 yao4 shi2 gong1 。
- han4 mo4 shi2 jian4 zuo4 ， ci2 qi4 zheng1 hao2 xiong2 。
- wei1 zong1 xing4 jie1 wu3 ， tu2 kui4 lao2 wu2 gong1 。
- xuan1 chuang1 jian4 qing2 ri4 ， yan2 wai4 ming2 chun1 chong2 。
- chen2 mi2 jing1 jie2 wu4 ， yin3 zhuo2 jie1 fan2 long2 。
- yi2 feng1 jian4 dan4 dang4 ， bi4 shui3 chu1 chong1 rong2 。
- zuo4 xiang3 ming2 yuan2 hua1 ， fang1 fei1 xuan4 qing1 hong2 。
- ru2 gong1 yi4 ju1 jiong3 ， hu2 wei2 ku3 cong1 cong1 。
- lai2 shi2 zhao1 ke4 zui4 ， jia4 yan2 yu3 jun1 tong2 。

## 注释

## 译文

## 赏析
