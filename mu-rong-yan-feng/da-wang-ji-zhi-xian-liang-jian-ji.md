---
id: mu-rong-yan-feng-da-wang-ji-zhi-xian-liang-jian-ji
title: 答王及之賢良見寄
titlePinyin: da2 wang2 ji2 zhi1 xian2 liang2 jian4 ji4
titleSlug: da-wang-ji-zhi-xian-liang-jian-ji
author: 慕容彥逢
authorPinyin: mu4 rong2 yan4 feng2
authorSlug: mu-rong-yan-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公圭侯印人所優，利鎖名韁吾所羞。
- 耿耿有懷非隠憂，思得佳士從之游。
- 今年折腰來佐縣，辭采接君心自見。
- 懷刺過尋不問程，剝啄扣關諧所願。
- 誰云白首交如新，傾蓋相逢如故人。
- 囊中製作絕倫類，和璧隋珠無足珍。
- 心醉歸來書文室，却怪前宵夢椽筆。
- 至音寂寞知者稀，安得論文永足日。
- 可嗟吏道事奔馳，信信不見元紫芝。
- 胸襟不復憂鄙吝，圓緘寄我愁霖詩。
- 得詩三復雲牋卷，喜氣填膺光滿面。
- 一首能輕萬戶侯，綠髮幸交三語掾。
- 我今爾耳何爲哉，汗漫如君心自灰。
- 爲君挹盡雙溪水，不發纖塵污兩耳。

## 拼音

- gong1 gui1 hou2 yin4 ren2 suo3 you1 ， li4 suo3 ming2 jiang1 wu2 suo3 xiu1 。
- geng3 geng3 you3 huai2 fei1 yin3 you1 ， si1 de2 jia1 shi4 cong2 zhi1 you2 。
- jin1 nian2 zhe2 yao1 lai2 zuo3 xian4 ， ci2 cai3 jie1 jun1 xin1 zi4 jian4 。
- huai2 ci4 guo4 xun2 bu2 wen4 cheng2 ， bao1 zhuo2 kou4 guan1 xie2 suo3 yuan4 。
- shui2 yun2 bai2 shou3 jiao1 ru2 xin1 ， qing1 gai4 xiang1 feng2 ru2 gu4 ren2 。
- nang2 zhong1 zhi4 zuo4 jue2 lun2 lei4 ， he2 bi4 sui2 zhu1 wu2 zu2 zhen1 。
- xin1 zui4 gui1 lai2 shu1 wen2 shi4 ， que4 guai4 qian2 xiao1 meng4 chuan2 bi3 。
- zhi4 yin1 ji4 mo4 zhi1 zhe3 xi1 ， an1 de2 lun4 wen2 yong3 zu2 ri4 。
- ke3 jie1 li4 dao4 shi4 ben1 chi2 ， xin4 xin4 bu2 jian4 yuan2 zi3 zhi1 。
- xiong1 jin1 bu2 fu4 you1 bi3 lin4 ， yuan2 jian1 ji4 wo3 chou2 lin2 shi1 。
- de2 shi1 san1 fu4 yun2 jian1 juan4 ， xi3 qi4 tian2 ying1 guang1 man3 mian4 。
- yi4 shou3 neng2 qing1 wan4 hu4 hou2 ， lü4 fa4 xing4 jiao1 san1 yu3 yuan4 。
- wo3 jin1 er3 er3 he2 wei2 zai1 ， han4 man4 ru2 jun1 xin1 zi4 hui1 。
- wei2 jun1 yi4 jin4 shuang1 xi1 shui3 ， bu4 fa1 xian1 chen2 wu1 liang3 er3 。

## 注释

## 译文

## 赏析
