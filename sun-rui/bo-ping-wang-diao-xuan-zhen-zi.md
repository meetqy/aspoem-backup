---
id: sun-rui-bo-ping-wang-diao-xuan-zhen-zi
title: 泊平望弔玄真子
titlePinyin: bo2 ping2 wang4 diao4 xuan2 zhen1 zi0
titleSlug: bo-ping-wang-diao-xuan-zhen-zi
author: 孫銳
authorPinyin: sun1 rui4
authorSlug: sun-rui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仙非勝地仙不昇，地非仙跡地不靈。
- 古今絕勝天下景，多爲羽客梯雲軿。
- 松江之南平望驛，千古清名垂載籍。
- 遺基廢井雖不存，依舊湖光接天碧。
- 我聞在昔張玄真，平生活計一釣綸。
- 浮家泛宅戲人世，龜魚爲友蒹葭鄰。
- 故人分符刺苕水，東遊歷遍溪山美。
- 翩然聯璧至此鄉，回視塵寰如敝屣。
- 酒酣水戲身甚輕，席行水面同舟聲。
- 祥雲瑞鶴然至，泛此凌空歸太清。
- 西塞山邊飛白鷺，其間儘有朝元路。
- 綠蓑平日恣遨遊，何忍臨岐弗相顧。
- 爭知萬頃玻璃中，清都紫府遥相通。
- 故來成此一奇事，欲將名姓傳無窮。
- 風帆過後沙鳥墜，靈跡雖存人不記。
- 白蘋紅蓼自爭妍，誰識此爲真福地。
- 何人好事能揮金，結廬繪像湖之陰。
- 寒泉一盞薦秋菊，往來不負詩人心。
- 玄真今在天何處，獨立河梁望飈馭。
- 丹臺玉籍若相容，携手乘風共歸去。

## 拼音

- xian1 fei1 sheng4 di4 xian1 bu4 sheng1 ， di4 fei1 xian1 ji4 di4 bu4 ling2 。
- gu3 jin1 jue2 sheng4 tian1 xia4 jing3 ， duo1 wei2 yu3 ke4 ti1 yun2 ping2 。
- song1 jiang1 zhi1 nan2 ping2 wang4 yi4 ， qian1 gu3 qing1 ming2 chui2 zai4 ji2 。
- yi2 ji1 fei4 jing3 sui1 bu4 cun2 ， yi1 jiu4 hu2 guang1 jie1 tian1 bi4 。
- wo3 wen2 zai4 xi1 zhang1 xuan2 zhen1 ， ping2 sheng1 huo2 ji4 yi2 diao4 lun2 。
- fu2 jia1 fan4 zhai2 xi4 ren2 shi4 ， gui1 yu2 wei2 you3 jian1 jia1 lin2 。
- gu4 ren2 fen1 fu2 ci4 tiao2 shui3 ， dong1 you2 li4 bian4 xi1 shan1 mei3 。
- pian1 ran2 lian2 bi4 zhi4 ci3 xiang1 ， hui2 shi4 chen2 huan2 ru2 bi4 xi3 。
- jiu3 han1 shui3 xi4 shen1 shen4 qing1 ， xi2 xing2 shui3 mian4 tong2 zhou1 sheng1 。
- xiang2 yun2 rui4 he4 ran2 zhi4 ， fan4 ci3 ling2 kong1 gui1 tai4 qing1 。
- xi1 sai4 shan1 bian1 fei1 bai2 lu4 ， qi2 jian4 jin3 you3 chao2 yuan2 lu4 。
- lü4 suo1 ping2 ri4 zi4 ao2 you2 ， he2 ren3 lin2 qi2 fu2 xiang1 gu4 。
- zheng1 zhi1 wan4 qing3 bo1 li0 zhong1 ， qing1 du1 zi3 fu3 yao2 xiang1 tong1 。
- gu4 lai2 cheng2 ci3 yi4 qi2 shi4 ， yu4 jiang1 ming2 xing4 chuan2 wu2 qiong2 。
- feng1 fan1 guo4 hou4 sha1 niao3 zhui4 ， ling2 ji4 sui1 cun2 ren2 bu2 ji4 。
- bai2 pin2 hong2 liao3 zi4 zheng1 yan2 ， shui2 shi2 ci3 wei2 zhen1 fu2 di4 。
- he2 ren2 hao3 shi4 neng2 hui1 jin1 ， jie2 lu2 hui4 xiang4 hu2 zhi1 yin1 。
- han2 quan2 yi4 zhan3 jian4 qiu1 ju2 ， wang3 lai2 bu2 fu4 shi1 ren2 xin1 。
- xuan2 zhen1 jin1 zai4 tian1 he2 chu3 ， du2 li4 he2 liang2 wang4 biao1 yu4 。
- dan1 tai2 yu4 ji2 ruo4 xiang1 rong2 ， xie2 shou3 cheng2 feng1 gong4 gui1 qu4 。

## 注释

## 译文

## 赏析
