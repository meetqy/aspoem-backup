---
id: lin-xi-jiang-zhi-xuan-cheng-liu-bie-wu-men-xiao-bai-le-tian-ti
title: 將之宣城留別吳門效白樂天體
titlePinyin: jiang1 zhi1 xuan1 cheng2 liu2 bie2 wu2 men2 xiao4 bai2 le4 tian1 ti3
titleSlug: jiang-zhi-xuan-cheng-liu-bie-wu-men-xiao-bai-le-tian-ti
author: 林希
authorPinyin: lin2 xi1
authorSlug: lin-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 被詔守東吳，夜渡揚子津。
- 拭目迎家山，洗我京洛塵。
- 此邦多賢豪，況復平生親。
- 初欲循故事，公宴月三旬。
- 庶以敘契闊，豈徒樂吾身。
- 臨州未閱月，吏牘方紛紜。
- 避嫌俄得請，主地翻爲賓。
- 樽酒未重持，行樂知何因。
- 物理可勝嘆，俯仰迹已陳。
- 趣整震澤帆，遙挹敬亭春。
- 五月而報政，速哉彼齊人。
- 今我若置郵，何德於吳民。
- 舉手謝吳民，自笑行役頻。
- 使君不能詩，煩汝迎送勤。
- 來慚白太守，去愧謝宣城。

## 拼音

- bei4 zhao4 shou3 dong1 wu2 ， ye4 du4 yang2 zi3 jin1 。
- shi4 mu4 ying2 jia1 shan1 ， xi3 wo3 jing1 luo4 chen2 。
- ci3 bang1 duo1 xian2 hao2 ， kuang4 fu4 ping2 sheng1 qin1 。
- chu1 yu4 xun2 gu4 shi0 ， gong1 yan4 yue4 san1 xun2 。
- shu4 yi3 xu4 qi4 kuo4 ， qi3 tu2 le4 wu2 shen1 。
- lin2 zhou1 wei4 yue4 yue4 ， li4 du2 fang1 fen1 yun2 。
- bi4 xian2 e2 de2 qing3 ， zhu3 di4 fan1 wei2 bin1 。
- zun1 jiu3 wei4 zhong4 chi2 ， xing2 le4 zhi1 he2 yin1 。
- wu4 li3 ke3 sheng4 tan4 ， fu3 yang3 ji4 yi3 chen2 。
- qu4 zheng3 zhen4 ze2 fan1 ， yao2 yi4 jing4 ting2 chun1 。
- wu3 yue4 er2 bao4 zheng4 ， su4 zai1 bi3 qi2 ren2 。
- jin1 wo3 ruo4 zhi4 you2 ， he2 de2 wu1 wu2 min2 。
- ju3 shou3 xie4 wu2 min2 ， zi4 xiao4 xing2 yi4 bin1 。
- shi3 jun1 bu4 neng2 shi1 ， fan2 ru3 ying2 song4 qin2 。
- lai2 can2 bai2 tai4 shou3 ， qu4 kui4 xie4 xuan1 cheng2 。

## 注释

## 译文

## 赏析
