---
id: shi-ju-jian-mu-xi-zhu-yu
title: 木犀著雨
titlePinyin: mu4 xi1 zhu4 yu3
titleSlug: mu-xi-zhu-yu
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 空山雨淫秋，妬我庭中犀。
- 犀敷粟玉英，浸漬仍葳蕤。
- 有如春方中，名品嗟淋漓。
- 因依海棠泪，著此霜蟾枝。
- 聞此輒掩耳，代犀前致辭。
- 燕脂怨無香，姿色獨媚時。
- 烘晴睡未足，已驚胡馬嘶。
- 彫零怕隨雨，嫣然成愴悽。
- 鮮明擅韶華，不足較等夷。
- 自憐宮樣黄，不結春風知。
- 木蘭固可友，宿莽亦可師。
- 正色俗子憎，濃馥天風吹。
- 苔痕浄如染，綠展承霏霏。
- 故家換骨法，降真合傳衣。
- 大山與小山，騷雅同衿期。
- 至今百世下，猶有薌林詩。
- 何心與物競，有泪無從揮。

## 拼音

- kong1 shan1 yu3 yin2 qiu1 ， du4 wo3 ting2 zhong1 xi1 。
- xi1 fu1 su4 yu4 ying1 ， jin4 zi4 reng2 wei1 rui2 。
- you3 ru2 chun1 fang1 zhong1 ， ming2 pin3 jie1 lin2 li2 。
- yin1 yi1 hai3 tang2 lei4 ， zhu4 ci3 shuang1 chan2 zhi1 。
- wen2 ci3 zhe2 yan3 er3 ， dai4 xi1 qian2 zhi4 ci2 。
- yan4 zhi1 yuan4 wu2 xiang1 ， zi1 se4 du2 mei4 shi2 。
- hong1 qing2 shui4 wei4 zu2 ， yi3 jing1 hu2 ma3 si1 。
- diao1 ling2 pa4 sui2 yu3 ， yan1 ran2 cheng2 chuang4 qi1 。
- xian1 ming2 shan4 shao2 hua2 ， bu4 zu2 jiao4 deng3 yi2 。
- zi4 lian2 gong1 yang4 huang2 ， bu4 jie2 chun1 feng1 zhi1 。
- mu4 lan2 gu4 ke3 you3 ， su4 mang3 yi4 ke3 shi1 。
- zheng4 se4 su2 zi3 zeng1 ， nong2 fu4 tian1 feng1 chui1 。
- tai2 hen2 jing4 ru2 ran3 ， lü4 zhan3 cheng2 fei1 fei1 。
- gu4 jia1 huan4 gu3 fa3 ， jiang4 zhen1 he2 chuan2 yi1 。
- da4 shan1 yu3 xiao3 shan1 ， sao1 ya3 tong2 jin1 qi1 。
- zhi4 jin1 bai3 shi4 xia4 ， you2 you3 xiang1 lin2 shi1 。
- he2 xin1 yu3 wu4 jing4 ， you3 lei4 wu2 cong2 hui1 。

## 注释

## 译文

## 赏析
