---
id: shi-ju-jian-shang-qian-zhao-wen
title: 上錢昭文
titlePinyin: shang4 qian2 zhao1 wen2
titleSlug: shang-qian-zhao-wen
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 拄天有佳木，青跨雲沉沉。
- 不知幾何高，四海分清陰。
- 悠然響虛籟，萬象寂若瘖。
- 寒則爲陽和，盎盎春晝深。
- 穆若吹清泠，六月消煩衿。
- 烈風益遒勁，厚地盤崎嶔。
- 濃翠出雲雨，大旱徯作霖。
- 巍巍架明堂，枝幹端可尋。
- 上有孤鳳凰，下有衆羽禽。
- 和樂聲成文，戛擊韶濩音。
- 大雅得指歸，一洗鄭衛淫。
- 向來艱難際，凡才空滿林。
- 天風一披拂，寸碧開遥岑。
- 遂使化弦改，人命蟻出燖。
- 大哉德曰生，抑見天地心。
- 悠悠江海人，蜀道捫井參。
- 懷土如仲宣，破囊無一簪。
- 回首白玉霄，欲往勇不禁。
- 區區竟何有，有句如惜金。
- 金亦不足惜，鑄作頌與箴。

## 拼音

- zhu3 tian1 you3 jia1 mu4 ， qing1 kua4 yun2 chen2 chen2 。
- bu4 zhi1 ji1 he2 gao1 ， si4 hai3 fen1 qing1 yin1 。
- you1 ran2 xiang3 xu1 lai4 ， wan4 xiang4 ji4 ruo4 yin1 。
- han2 ze2 wei2 yang2 he2 ， ang4 ang4 chun1 zhou4 shen1 。
- mu4 ruo4 chui1 qing1 ling2 ， liu4 yue4 xiao1 fan2 jin1 。
- lie4 feng1 yi4 qiu2 jin4 ， hou4 di4 pan2 qi2 qin1 。
- nong2 cui4 chu1 yun2 yu3 ， da4 han4 xi1 zuo4 lin2 。
- wei1 wei1 jia4 ming2 tang2 ， zhi1 gan4 duan1 ke3 xun2 。
- shang4 you3 gu1 feng4 huang2 ， xia4 you3 zhong4 yu3 qin2 。
- he2 le4 sheng1 cheng2 wen2 ， jia2 ji1 shao2 hu4 yin1 。
- da4 ya3 de2 zhi3 gui1 ， yi4 xi3 zheng4 wei4 yin2 。
- xiang4 lai2 jian1 nan2 ji4 ， fan2 cai2 kong1 man3 lin2 。
- tian1 feng1 yi4 pi1 fu2 ， cun4 bi4 kai1 yao2 cen2 。
- sui4 shi3 hua4 xian2 gai3 ， ren2 ming4 yi3 chu1 xun2 。
- da4 zai1 de2 yue1 sheng1 ， yi4 jian4 tian1 di4 xin1 。
- you1 you1 jiang1 hai3 ren2 ， shu3 dao4 men2 jing3 can1 。
- huai2 tu3 ru2 zhong4 xuan1 ， po4 nang2 wu2 yi4 zan1 。
- hui2 shou3 bai2 yu4 xiao1 ， yu4 wang3 yong3 bu4 jin1 。
- qu1 qu1 jing4 he2 you3 ， you3 ju4 ru2 xi1 jin1 。
- jin1 yi4 bu4 zu2 xi1 ， zhu4 zuo4 song4 yu3 zhen1 。

## 注释

## 译文

## 赏析
