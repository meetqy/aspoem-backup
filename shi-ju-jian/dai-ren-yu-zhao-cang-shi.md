---
id: shi-ju-jian-dai-ren-yu-zhao-cang-shi
title: 代人與趙倉使
titlePinyin: dai4 ren2 yu3 zhao4 cang1 shi3
titleSlug: dai-ren-yu-zhao-cang-shi
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江淮倚襄沔，兩紀當分拏。
- 皇天憗一老，一正遺萬差。
- 長城蔽江漢，雙駿騰渥洼。
- 英靈萃千載，智勇出一家。
- 以德不以威，以靜不以譁。
- 以信不以欺，以儉不以奢。
- 躋人上衽席，含哺相咿啞。
- 胡馬飲江水，獰飈掃蒹葭。
- 月明戍樓嘯，風急秋城笳。
- 邊勳一夔老，史筆五色花。
- 遺烈在伯仲，奎畫崇褒嘉。
- 遞迭吹塤箎，嘈雜空淫哇。
- 玉節飛先聲，一道爭傳誇。
- 單騎造閶闔，三舍日未斜。
- 野䔩飯山舘，龜手疲馬檛。
- 霰雪皴衣稜，敢憚千里遐。
- 雙旌與五馬，所至弓刀遮。
- 慘舒出顧盼，輝光生齒牙。
- 笑公後其樂，白日無精華。
- 次邊隔江東，糴湧無從賒。
- 赫炎苗不蘇，瀲灧圬不芽。
- 紫葵圃不畦，黄粟山不畬。
- 扶携及襁褓，顛踣如蓬麻。
- 相看盡菜色，槁立疑帝豝。
- 精明見家法，了事才咄嗟。
- 所急先民天，以次清胡沙。

## 拼音

- jiang1 huai2 yi3 xiang1 mian3 ， liang3 ji4 dang1 fen1 na2 。
- huang2 tian1 yin4 yi4 lao3 ， yi2 zheng4 yi2 wan4 cha4 。
- chang2 cheng2 bi4 jiang1 han4 ， shuang1 jun4 teng2 wo4 wa1 。
- ying1 ling2 cui4 qian1 zai4 ， zhi4 yong3 chu1 yi4 jia1 。
- yi3 de2 bu4 yi3 wei1 ， yi3 jing4 bu4 yi3 hua2 。
- yi3 xin4 bu4 yi3 qi1 ， yi3 jian3 bu4 yi3 she1 。
- ji1 ren2 shang4 ren4 xi2 ， han2 bu3 xiang1 yi1 ya3 。
- hu2 ma3 yin3 jiang1 shui3 ， ning2 biao1 sao3 jian1 jia1 。
- yue4 ming2 shu4 lou2 xiao4 ， feng1 ji2 qiu1 cheng2 jia1 。
- bian1 xun1 yi4 kui2 lao3 ， shi3 bi3 wu3 se4 hua1 。
- yi2 lie4 zai4 bo2 zhong4 ， kui2 hua4 chong2 bao1 jia1 。
- di4 die2 chui1 xun1 chi2 ， cao2 za2 kong1 yin2 wa1 。
- yu4 jie2 fei1 xian1 sheng1 ， yi2 dao4 zheng1 chuan2 kua1 。
- dan1 qi2 zao4 chang1 he2 ， san1 she4 ri4 wei4 xie2 。
- ye3 䔩 fan4 shan1 guan3 ， gui1 shou3 pi2 ma3 zhua1 。
- xian4 xue3 cun1 yi1 leng2 ， gan3 dan4 qian1 li3 xia2 。
- shuang1 jing1 yu3 wu3 ma3 ， suo3 zhi4 gong1 dao1 zhe1 。
- can3 shu1 chu1 gu4 pan4 ， hui1 guang1 sheng1 chi3 ya2 。
- xiao4 gong1 hou4 qi2 le4 ， bai2 ri4 wu2 jing1 hua2 。
- ci4 bian1 ge2 jiang1 dong1 ， di2 yong3 wu2 cong2 she1 。
- he4 yan2 miao2 bu4 su1 ， lian4 yan4 wu1 bu4 ya2 。
- zi3 kui2 pu3 bu4 qi2 ， huang2 su4 shan1 bu4 she1 。
- fu2 xie2 ji2 qiang3 bao3 ， dian1 bo2 ru2 peng2 ma2 。
- xiang1 kan4 jin4 cai4 se4 ， gao3 li4 yi2 di4 ba1 。
- jing1 ming2 jian4 jia1 fa3 ， liao3 shi4 cai2 duo1 jie1 。
- suo3 ji2 xian1 min2 tian1 ， yi3 ci4 qing1 hu2 sha1 。

## 注释

## 译文

## 赏析
