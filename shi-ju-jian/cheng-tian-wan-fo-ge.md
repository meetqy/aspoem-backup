---
id: shi-ju-jian-cheng-tian-wan-fo-ge
title: 承天萬佛閣
titlePinyin: cheng2 tian1 wan4 fo2 ge2
titleSlug: cheng-tian-wan-fo-ge
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 覩史何年宮，飛跨雙峨眉。
- 又如聽經塔，湧出踞地維。
- 不然鈞天人，來下觀闕隨。
- 去年曾此游，入眼未始窺。
- 西風一回首，峭峙凌煙霏。
- 璇題翬萬椽，雕礎逾十圍。
- 神速藐鬼工，莫知爲者誰。
- 或曰金泉僧，短髮霜披披。
- 信孚全吳地，幻此一段奇。
- 胸中楚澤小，簷外吳天低。
- 舉手斗可捫，縱脚雲可梯。
- 江窮水屈折，港盡天畛畦。
- 因知廣大量，不爲狹隘移。
- 閣中優缽花，萬朵秋不萎。
- 天子壽萬年，一年開一枝。

## 拼音

- du3 shi3 he2 nian2 gong1 ， fei1 kua4 shuang1 e2 mei2 。
- you4 ru2 ting1 jing1 ta3 ， yong3 chu1 ju4 di4 wei2 。
- bu4 ran2 jun1 tian1 ren2 ， lai2 xia4 guan1 que4 sui2 。
- qu4 nian2 ceng2 ci3 you2 ， ru4 yan3 wei4 shi3 kui1 。
- xi1 feng1 yi4 hui2 shou3 ， qiao4 zhi4 ling2 yan1 fei1 。
- xuan2 ti2 hui1 wan4 chuan2 ， diao1 chu3 yu2 shi2 wei2 。
- shen2 su4 miao3 gui3 gong1 ， mo4 zhi1 wei2 zhe3 shui2 。
- huo4 yue1 jin1 quan2 seng1 ， duan3 fa4 shuang1 pi1 pi1 。
- xin4 fu2 quan2 wu2 di4 ， huan4 ci3 yi2 duan4 qi2 。
- xiong1 zhong1 chu3 ze2 xiao3 ， yan2 wai4 wu2 tian1 di1 。
- ju3 shou3 dou4 ke3 men2 ， zong4 jiao3 yun2 ke3 ti1 。
- jiang1 qiong2 shui3 qu1 zhe2 ， gang3 jin4 tian1 zhen3 qi2 。
- yin1 zhi1 guang3 da4 liang4 ， bu4 wei2 xia2 ai4 yi2 。
- ge2 zhong1 you1 bo1 hua1 ， wan4 duo3 qiu1 bu4 wei3 。
- tian1 zi3 shou4 wan4 nian2 ， yi4 nian2 kai1 yi4 zhi1 。

## 注释

## 译文

## 赏析
