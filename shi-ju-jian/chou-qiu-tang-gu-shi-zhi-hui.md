---
id: shi-ju-jian-chou-qiu-tang-gu-shi-zhi-hui
title: 酬秋塘古詩之惠
titlePinyin: chou2 qiu1 tang2 gu3 shi1 zhi1 hui4
titleSlug: chou-qiu-tang-gu-shi-zhi-hui
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鄉來小朵煙蒼蒼，烏紗瘦策尋初凉。
- 囊封借月留雲章，朗吟響答山琅琅。
- 寥寥十載遥相望，尺書不得鴻鴈將。
- 朅來屢分讀書床，殘編斷柬雜朱黄。
- 梅花楮帳芙蓉裳，書傳騰馥掩衆芳。
- 前日破雨破竹窗，勃窣倒屣成踉蹌。
- 寒暄一語不暇吐，望之巋然魯靈光。
- 郊寒豈復療島瘦，齊大叵堪容楚狂。
- 亭亭雪茸未下榻，采采霜薺先盈筐。
- 長歌爛爛古錦段，十詩亹亹秋圃場。
- 離騷大雅得祖述，夜光明月相抵當。
- 不貽它人乃見及，三嚥十襲藏緘箱。
- 藿葵䫲頷欠瓊玖，誰羹甘露醫滄浪。
- 車輪裹蒲碾雲漢，爲我舉手瓢天漿。

## 拼音

- xiang1 lai2 xiao3 duo3 yan1 cang1 cang1 ， wu1 sha1 shou4 ce4 xun2 chu1 liang2 。
- nang2 feng1 jie4 yue4 liu2 yun2 zhang1 ， lang3 yin2 xiang3 da2 shan1 lang2 lang2 。
- liao2 liao2 shi2 zai4 yao2 xiang1 wang4 ， chi3 shu1 bu4 de2 hong2 yan4 jiang1 。
- qie4 lai2 lü3 fen1 du2 shu1 chuang2 ， can2 bian1 duan4 jian3 za2 zhu1 huang2 。
- mei2 hua1 chu3 zhang4 fu2 rong2 shang0 ， shu1 chuan2 teng2 fu4 yan3 zhong4 fang1 。
- qian2 ri4 po4 yu3 po4 zhu2 chuang1 ， bo2 su1 dao3 xi3 cheng2 liang4 qiang1 。
- han2 xuan1 yi4 yu3 bu4 xia2 tu3 ， wang4 zhi1 kui1 ran2 lu3 ling2 guang1 。
- jiao1 han2 qi3 fu4 liao2 dao3 shou4 ， qi2 da4 po3 kan1 rong2 chu3 kuang2 。
- ting2 ting2 xue3 rong2 wei4 xia4 ta4 ， cai3 cai3 shuang1 ji4 xian1 ying2 kuang1 。
- chang2 ge1 lan4 lan4 gu3 jin3 duan4 ， shi2 shi1 wei3 wei3 qiu1 pu3 chang3 。
- li2 sao1 da4 ya3 de2 zu3 shu4 ， ye4 guang1 ming2 yue4 xiang1 di3 dang1 。
- bu4 yi2 ta1 ren2 nai3 jian4 ji2 ， san1 yan4 shi2 xi2 cang2 jian1 xiang1 。
- huo4 kui2 䫲 han4 qian4 qiong2 jiu3 ， shui2 geng1 gan1 lu4 yi1 cang1 lang4 。
- ju1 lun2 guo3 pu2 nian3 yun2 han4 ， wei2 wo3 ju3 shou3 piao2 tian1 jiang1 。

## 注释

## 译文

## 赏析
