---
id: shi-ju-jian-song-qi-hou-tang-zhu-jian-fu
title: 送琦後堂住薦福
titlePinyin: song4 qi2 hou4 tang2 zhu4 jian4 fu2
titleSlug: song-qi-hou-tang-zhu-jian-fu
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 錦屏之英老大隋，孤芳寄林非所宜。
- 南堂特榻越常軌，東山陷虎藏深機。
- 稽山之琦後來秀，倔强不落古人後。
- 後堂新破北山荒，奪食驅耕誇敏手。
- 古已往矣不可覓，胡爲區區蹈陳跡。
- 衲僧懷袖捲風雲，何地不容轟霹靂。
- 吾常學古不學今，確持讜直甘陸沈。
- 顧影自立時自箴，舍公其誰知此心。
- 公今老牯群中去，轉位回機頭角露。
- 所存匪石不可移，萬里驍騰在初步。

## 拼音

- jin3 ping2 zhi1 ying1 lao3 da4 sui2 ， gu1 fang1 ji4 lin2 fei1 suo3 yi2 。
- nan2 tang2 te4 ta4 yue4 chang2 gui3 ， dong1 shan1 xian4 hu3 cang2 shen1 ji1 。
- ji1 shan1 zhi1 qi2 hou4 lai2 xiu4 ， jue2 jiang4 bu2 luo4 gu3 ren2 hou4 。
- hou4 tang2 xin1 po4 bei3 shan1 huang1 ， duo2 shi2 qu1 geng1 kua1 min3 shou3 。
- gu3 yi3 wang3 yi3 bu4 ke3 mi4 ， hu2 wei2 qu1 qu1 dao3 chen2 ji4 。
- na4 seng1 huai2 xiu4 juan3 feng1 yun2 ， he2 di4 bu4 rong2 hong1 pi1 li4 。
- wu2 chang2 xue2 gu3 bu4 xue2 jin1 ， que4 chi2 dang3 zhi2 gan1 lu4 shen3 。
- gu4 ying3 zi4 li4 shi2 zi4 zhen1 ， she4 gong1 qi2 shui2 zhi1 ci3 xin1 。
- gong1 jin1 lao3 gu3 qun2 zhong1 qu4 ， zhuan3 wei4 hui2 ji1 tou2 jiao3 lu4 。
- suo3 cun2 fei3 shi2 bu4 ke3 yi2 ， wan4 li3 xiao1 teng2 zai4 chu1 bu4 。

## 注释

## 译文

## 赏析
