---
id: shi-ju-jian-you-yi
title: 宥蟻
titlePinyin: you4 yi3
titleSlug: you-yi
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮山忍調饑，小窗玄豹蹲。
- 百行無一羶，爾類曷所聞。
- 倏忽來往頻，蠢蠕爭奪繁。
- 報王張義氣，賈勇如虎賁。
- 鼓行有行伍，回旋呼弟昆。
- 陁然方解嚴，滃然新分屯。
- 長蛇偶成勢，偃月非無轅。
- 咂膚甚蟣虱，足駃不可捫。
- 上我古生臺，隙我新垝垣。
- 綴我玄兔穎，飲我陶泓渾。
- 或循伽梨圈，從朝不知昏。
- 小彈復就地，詎忍傷其元。
- 屢掃復屢集，再馳仍再奔。
- 咄哉誦箒兒，輕儇真少恩。
- 不復事掃除，直欲加燖燔。
- 斥兒旋呼蟻，請試爲蟻論。
- 好生乃大德，略聽吾吻吻。
- 爾宮大槐國，附庸檀蘿根。
- 南柯在其左，東廂曾偃藩。
- 休云城郭卑，中有侯王尊。
- 蜩甲貢庭實，蟲臂供盤飧。
- 犒享日厭餘，糗粻時有存。
- 可以燕族屬，可以蕃子孫。
- 悠哉天地間，曉然愚智分。
- 鵬則摶扶摇，鷃則止棘樊。
- 蟭螟固微茫，觸蠻方并吞。
- 巨細俱逍遥，彼此適晏溫。
- 老我不足慕，負爾猶忍言。
- 爾留固不惡，誦箒真爾冤。
- 去去別處去，我砌休重扳。

## 拼音

- qiong2 shan1 ren3 diao4 ji1 ， xiao3 chuang1 xuan2 bao4 dun1 。
- bai3 xing2 wu2 yi4 shan1 ， er3 lei4 he2 suo3 wen2 。
- shu1 hu1 lai2 wang3 bin1 ， chun3 ru2 zheng1 duo2 fan2 。
- bao4 wang2 zhang1 yi4 qi4 ， jia3 yong3 ru2 hu3 bi4 。
- gu3 xing2 you3 hang2 wu3 ， hui2 xuan2 hu1 di4 kun1 。
- tuo2 ran2 fang1 jie3 yan2 ， weng3 ran2 xin1 fen1 tun2 。
- chang2 she2 ou3 cheng2 shi4 ， yan3 yue4 fei1 wu2 yuan2 。
- za1 fu1 shen4 ji3 shi1 ， zu2 kuai4 bu4 ke3 men2 。
- shang4 wo3 gu3 sheng1 tai2 ， xi4 wo3 xin1 gui3 yuan2 。
- zhui4 wo3 xuan2 tu4 ying3 ， yin3 wo3 tao2 hong2 hun2 。
- huo4 xun2 jia1 li2 quan1 ， cong2 chao2 bu4 zhi1 hun1 。
- xiao3 dan4 fu4 jiu4 di4 ， ju4 ren3 shang1 qi2 yuan2 。
- lü3 sao3 fu4 lü3 ji2 ， zai4 chi2 reng2 zai4 ben1 。
- duo1 zai1 song4 zhou3 er2 ， qing1 xuan1 zhen1 shao3 en1 。
- bu2 fu4 shi4 sao3 chu2 ， zhi2 yu4 jia1 xun2 fan2 。
- chi4 er2 xuan2 hu1 yi3 ， qing3 shi4 wei2 yi3 lun4 。
- hao3 sheng1 nai3 da4 de2 ， lüe4 ting1 wu2 wen3 wen3 。
- er3 gong1 da4 huai2 guo2 ， fu4 yong1 tan2 luo2 gen1 。
- nan2 ke1 zai4 qi2 zuo3 ， dong1 xiang1 ceng2 yan3 fan1 。
- xiu1 yun2 cheng2 guo1 bei1 ， zhong1 you3 hou2 wang2 zun1 。
- tiao2 jia3 gong4 ting2 shi2 ， chong2 bi4 gong4 pan2 sun1 。
- kao4 xiang3 ri4 yan4 yu2 ， qiu3 zhang1 shi2 you3 cun2 。
- ke3 yi3 yan4 zu2 shu3 ， ke3 yi3 fan1 zi3 sun1 。
- you1 zai1 tian1 di4 jian4 ， xiao3 ran2 yu2 zhi4 fen1 。
- peng2 ze2 tuan2 fu2 yao2 ， yan4 ze2 zhi3 ji2 fan2 。
- jiao1 ming2 gu4 wei1 mang2 ， chu4 man2 fang1 bing4 tun1 。
- ju4 xi4 ju4 xiao1 yao2 ， bi3 ci3 shi4 yan4 wen1 。
- lao3 wo3 bu4 zu2 mu4 ， fu4 er3 you2 ren3 yan2 。
- er3 liu2 gu4 bu2 e4 ， song4 zhou3 zhen1 er3 yuan1 。
- qu4 qu4 bie2 chu3 qu4 ， wo3 qi4 xiu1 zhong4 ban1 。

## 注释

## 译文

## 赏析
