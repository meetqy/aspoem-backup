---
id: shi-ju-jian-xue-zhong-deng-xi-pu-si-can-liao-jiu-ju-fen-yue-ge-wen-du-shu-sheng
title: 雪中登西菩寺參寥舊居分月閣聞讀書聲
titlePinyin: xue3 zhong1 deng1 xi1 pu2 si4 can1 liao2 jiu4 ju1 fen1 yue4 ge2 wen2 du2 shu1 sheng1
titleSlug: xue-zhong-deng-xi-pu-si-can-liao-jiu-ju-fen-yue-ge-wen-du-shu-sheng
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 誰平讀書琅琅然，四山響答皆清圓。
- 山空無人渡雙澗，更與流水相潺湲。
- 凍雲壓山吹不皺，雲際稜稜展瑶甃。
- 廣庭萬舞亂零飛，老枝檠重如僧瘦。
- 吞蟾縞夜洞八窗，弗煩凍手挑殘釭。
- 蠅頭萬字不足數，冏冏寒入青眸雙。
- 辨才昔與參寥子，秣馬問途端自此。
- 要汝勇追龍象躅，爲我辛勤十年讀。

## 拼音

- shui2 ping2 du2 shu1 lang2 lang2 ran2 ， si4 shan1 xiang3 da2 jie1 qing1 yuan2 。
- shan1 kong1 wu2 ren2 du4 shuang1 jian4 ， geng4 yu3 liu2 shui3 xiang1 chan2 yuan2 。
- dong4 yun2 ya1 shan1 chui1 bu2 zhou4 ， yun2 ji4 leng2 leng2 zhan3 yao2 zhou4 。
- guang3 ting2 wan4 wu3 luan4 ling2 fei1 ， lao3 zhi1 qing2 zhong4 ru2 seng1 shou4 。
- tun1 chan2 gao3 ye4 dong4 ba1 chuang1 ， fu2 fan2 dong4 shou3 tiao1 can2 gang1 。
- ying2 tou2 wan4 zi4 bu4 zu2 shu4 ， jiong3 jiong3 han2 ru4 qing1 mou2 shuang1 。
- bian4 cai2 xi1 yu3 can1 liao2 zi3 ， mo4 ma3 wen4 tu2 duan1 zi4 ci3 。
- yao4 ru3 yong3 zhui1 long2 xiang4 zhu2 ， wei2 wo3 xin1 qin2 shi2 nian2 du2 。

## 注释

## 译文

## 赏析
