---
id: shi-ju-jian-song-wang-shi-lang-gai-chu-er-shou-qi-er
title: 送王侍郎改除二首  其二
titlePinyin: song4 wang2 shi4 lang2 gai3 chu2 er4 shou3     qi2 er4
titleSlug: song-wang-shi-lang-gai-chu-er-shou-qi-er
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 泉石豈不好，老我泉石心。
- 可無鷦鷯枝，來傍威鳳林。
- 鳳兮千仞翔，覽德斯下臨。
- 青冥叢玉霄，洞視潜伏深。
- 槍榆六月息，共聽朝陽吟。
- 梧桐生朝陽，老榦垂層陰。
- 夕靄聯晨霏，凉入薰風琴。
- 扣弦借清商，千里秋沈沈。
- 鄉來嘲哳聲，不復沸釜鬵。
- 卷舌絕音響，泯默如病瘖。
- 采羽仍嚶嚶，善類還愔愔。
- 醴泉與竹實，報效杳莫尋。
- 且復事頌禱，聳德齊巍岑。
- 詞藻苦羞澀，戛擊非球琳。
- 佇爲王者瑞，九成儀韶音。

## 拼音

- quan2 shi2 qi3 bu4 hao3 ， lao3 wo3 quan2 shi2 xin1 。
- ke3 wu2 jiao1 liao2 zhi1 ， lai2 bang4 wei1 feng4 lin2 。
- feng4 xi1 qian1 ren4 xiang2 ， lan3 de2 si1 xia4 lin2 。
- qing1 ming2 cong2 yu4 xiao1 ， dong4 shi4 qian2 fu2 shen1 。
- qiang1 yu2 liu4 yue4 xi1 ， gong4 ting1 chao2 yang2 yin2 。
- wu2 tong2 sheng1 chao2 yang2 ， lao3 gan4 chui2 ceng2 yin1 。
- xi1 ai3 lian2 chen2 fei1 ， liang2 ru4 xun1 feng1 qin2 。
- kou4 xian2 jie4 qing1 shang1 ， qian1 li3 qiu1 shen3 shen3 。
- xiang1 lai2 chao2 zha1 sheng1 ， bu2 fu4 fei4 fu3 xin2 。
- juan3 she2 jue2 yin1 xiang3 ， min3 mo4 ru2 bing4 yin1 。
- cai3 yu3 reng2 ying1 ying1 ， shan4 lei4 huan2 yin1 yin1 。
- li3 quan2 yu3 zhu2 shi2 ， bao4 xiao4 yao3 mo4 xun2 。
- qie3 fu4 shi4 song4 dao3 ， song3 de2 qi2 wei1 cen2 。
- ci2 zao3 ku3 xiu1 se4 ， jia2 ji1 fei1 qiu2 lin2 。
- zhu4 wei2 wang2 zhe3 rui4 ， jiu3 cheng2 yi2 shao2 yin1 。

## 注释

## 译文

## 赏析
