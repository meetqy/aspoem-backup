---
id: shi-ju-jian-du-yue-e-wang-chuan
title: 讀岳鄂王傳
titlePinyin: du2 yue4 e4 wang2 chuan2
titleSlug: du-yue-e-wang-chuan
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 百鈞不挽射羿弓，朔望酹酒馬鬣封。
- 從來知子莫若父，許以徇國輸精忠。
- 相州去謁大元帥，是時元帥方潛龍。
- 華風忽與慶雲遇，千載一德明良同。
- 南薰門外衆制寡，鐵路步上雌决雄。
- 浮屠連牆望塵靡，枴子如山隨手空。
- 僞齊可紿不可殺，兀朮可間毋庸攻。
- 寇連諸道解如瓦，氣吐千丈長於虹。
- 聲先到處皆春風，桀驁怙很摧枯蓬。
- 中原跂踵戴舊德，蕭牆稔禍基元凶。
- 當時劍握不倒置，直北馬首無由東。
- 全尺寸地有餘刃，半九十里隳奇功。
- 老羆既陷百尺穽，長城遂摧千丈墉。
- 群姦尾摇蜂蠆毒，一蟇吻納蟾蜍宮。
- 强胡妄冀脫虎口，殘喘忽重甦犬戎。
- 難平者事有成算，可投之機無再逢。
- 鄉來望諸報燕惠，無怨無怒方雍容。
- 其誰掩卷輒慟哭，主父偃與齊蒯通。
- 黄金臺圮置勿論，問之胡不達四聰。
- 昔人已矣不可作，後來更復將焉從。
- 審如機括發必中，誠與日月昭而融。
- 將軍碧電摇百步，跨竈英勇尤折衝。
- 乾坤不朽忠義骨，光騰抔土方朣朣。
- 春秋不書六月雪，是日集霰回泠風。
- 杞傳百世子配食，天定勝人還至公。
- 亂臣賊子生看好，遺臭不老均翾蟲。
- 坐令三光五岳氣，百歲左衽昏濛濛。
- 周南滯留奮椽筆，折姦全直傳無窮。
- 浯溪大字倘可法，燕然蒼蘚知誰礱。
- 開禧之事如昨日，清淮灑血連天紅。
- 動逾二紀不解甲，殘虜尚銳蘄黄鋒。
- 噬臍太息復太息，遺恨黯黯齊崆峒。
- 至今姦血澤遺類，忠憤鬰鬰填人胸。
- 向使二子及見此，慟哭豈止喧旻穹。
- 古愁連環不可解，除是帝舜開重瞳。

## 拼音

- bai3 jun1 bu4 wan3 she4 yi4 gong1 ， shuo4 wang4 lei4 jiu3 ma3 lie4 feng1 。
- cong2 lai2 zhi1 zi3 mo4 ruo4 fu4 ， xu1 yi3 xun4 guo2 shu1 jing1 zhong1 。
- xiang1 zhou1 qu4 ye4 da4 yuan2 shuai4 ， shi4 shi2 yuan2 shuai4 fang1 qian2 long2 。
- hua2 feng1 hu1 yu3 qing4 yun2 yu4 ， qian1 zai4 yi4 de2 ming2 liang2 tong2 。
- nan2 xun1 men2 wai4 zhong4 zhi4 gua3 ， tie3 lu4 bu4 shang4 ci2 jue2 xiong2 。
- fu2 tu2 lian2 qiang2 wang4 chen2 mi2 ， guai3 zi0 ru2 shan1 sui2 shou3 kong1 。
- wei3 qi2 ke3 dai4 bu4 ke3 sha1 ， wu4 zhu2 ke3 jian4 wu2 yong1 gong1 。
- kou4 lian2 zhu1 dao4 jie3 ru2 wa3 ， qi4 tu3 qian1 zhang4 chang2 wu1 hong2 。
- sheng1 xian1 dao4 chu3 jie1 chun1 feng1 ， jie2 ao4 hu4 hen3 cui1 ku1 peng2 。
- zhong1 yuan2 qi2 zhong3 dai4 jiu4 de2 ， xiao1 qiang2 ren3 huo4 ji1 yuan2 xiong1 。
- dang1 shi2 jian4 wo4 bu4 dao4 zhi4 ， zhi2 bei3 ma3 shou3 wu2 you2 dong1 。
- quan2 chi3 cun4 di4 you3 yu2 ren4 ， ban4 jiu3 shi2 li3 hui1 qi2 gong1 。
- lao3 pi2 ji4 xian4 bai3 chi3 jing3 ， chang2 cheng2 sui4 cui1 qian1 zhang4 yong1 。
- qun2 jian1 wei3 yao2 feng1 chai4 du2 ， yi4 ma2 wen3 na4 chan2 chu2 gong1 。
- qiang2 hu2 wang4 ji4 tuo1 hu3 kou3 ， can2 chuan3 hu1 zhong4 su1 quan3 rong2 。
- nan2 ping2 zhe3 shi4 you3 cheng2 suan4 ， ke3 tou2 zhi1 ji1 wu2 zai4 feng2 。
- xiang1 lai2 wang4 zhu1 bao4 yan4 hui4 ， wu2 yuan4 wu2 nu4 fang1 yong1 rong2 。
- qi2 shui2 yan3 juan4 zhe2 tong4 ku1 ， zhu3 fu4 yan3 yu3 qi2 kuai3 tong1 。
- huang2 jin1 tai2 pi3 zhi4 wu4 lun4 ， wen4 zhi1 hu2 bu4 da2 si4 cong1 。
- xi1 ren2 yi3 yi3 bu4 ke3 zuo4 ， hou4 lai2 geng4 fu4 jiang1 yan1 cong2 。
- shen3 ru2 ji1 kuo4 fa1 bi4 zhong1 ， cheng2 yu3 ri4 yue4 zhao1 er2 rong2 。
- jiang1 jun1 bi4 dian4 yao2 bai3 bu4 ， kua4 zao4 ying1 yong3 you2 zhe2 chong1 。
- qian2 kun1 bu4 xiu3 zhong1 yi4 gu3 ， guang1 teng2 pou2 tu3 fang1 tong2 tong2 。
- chun1 qiu1 bu4 shu1 liu4 yue4 xue3 ， shi4 ri4 ji2 xian4 hui2 ling2 feng1 。
- qi3 chuan2 bai3 shi4 zi3 pei4 shi2 ， tian1 ding4 sheng4 ren2 huan2 zhi4 gong1 。
- luan4 chen2 zei2 zi3 sheng1 kan4 hao3 ， yi2 chou4 bu4 lao3 jun1 xuan1 chong2 。
- zuo4 ling4 san1 guang1 wu3 yue4 qi4 ， bai3 sui4 zuo3 ren4 hun1 meng2 meng2 。
- zhou1 nan2 zhi4 liu2 fen4 chuan2 bi3 ， zhe2 jian1 quan2 zhi2 chuan2 wu2 qiong2 。
- wu2 xi1 da4 zi4 tang3 ke3 fa3 ， yan4 ran2 cang1 xian3 zhi1 shui2 long2 。
- kai1 xi3 zhi1 shi4 ru2 zuo2 ri4 ， qing1 huai2 sa3 xue4 lian2 tian1 hong2 。
- dong4 yu2 er4 ji4 bu4 jie3 jia3 ， can2 lu3 shang4 rui4 qi2 huang2 feng1 。
- shi4 qi2 tai4 xi1 fu4 tai4 xi1 ， yi2 hen4 an4 an4 qi2 kong1 dong4 。
- zhi4 jin1 jian1 xue4 ze2 yi2 lei4 ， zhong1 fen4 yu4 yu4 tian2 ren2 xiong1 。
- xiang4 shi3 er4 zi3 ji2 jian4 ci3 ， tong4 ku1 qi3 zhi3 xuan1 min2 qiong2 。
- gu3 chou2 lian2 huan2 bu4 ke3 jie3 ， chu2 shi4 di4 shun4 kai1 zhong4 tong2 。

## 注释

## 译文

## 赏析
