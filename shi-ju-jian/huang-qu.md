---
id: shi-ju-jian-huang-qu
title: 蝗去
titlePinyin: huang2 qu4
titleSlug: huang-qu
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人言蝗有知，我謂蝗無知。
- 使其果有知，不出昌明時。
- 傍睨聽我言，飲笑輒見嗤。
- 問之何因爾，却立雙顰眉。
- 甚矣戇且愚，抑非狂則癡。
- 諒不閲圖史，又弗聞書詩。
- 不知朝廷尊，但習山林卑。
- 耕稼徒勤勞，理亂慵考稽。
- 嗟子昧理道，使我繁言辭。
- 伊昔貞觀中，民生皆熙熙。
- 呻吟化謳歌，文教漸戎夷。
- 行旅弗齎糧，道路無拾遺。
- 外則方與虎，內則傅與伊。
- 腹心頗勝任，股肱良倚毘。
- 四海同車書，九重垂裳衣。
- 虞夏相較量，毫髮無參差。
- 善乎魏鄭公，惜哉封德彜。
- 當此全盛際，蝗起夫何爲。
- 初傳滿郡國，遄復侵京畿。
- 民瘼副所求，丙夜長懷思。
- 未旦坐以待，罪己勇不疑。
- 奮然事吞噬，厥類舉族移。
- 上帝斯下臨，捷於聲響隨。
- 良苗曾勿傷，凶歲稔不饑。
- 太倉皆充盈，老瓦相淋漓。
- 開元天寶間，燮理頗失宜。
- 蟲橫加暴殘，田穉難支持。
- 號令速且嚴，捕逐期毋遺。
- 氓力日困斃，彼類尤蕃滋。
- 不能格天心，徒欲徇己私。
- 設或遇水旱，人力惡乎施。
- 世變日益下，湯德常巍巍。
- 盍廣成湯心，以爲百世師。
- 上自天子聖，下逮兆庶微。
- 德合倘可行，力勝勿自欺。
- 可以弭災異，可以延貞祺。
- 我固肅聽瑩，拳拳其敢辭。
- 再拜嘉昌言，大明燭冥迷。
- 仲夏月既望，我適田中歸。
- 趯趯五六輩，出入荒芃茨。
- 見之輒怵惕，滂然揮涕洟。
- 小復相與言，胡爲乎來茲。
- 倘爾因我來，伴我食蕨薇。
- 毋使我稼傷，勿令秋庾虧。
- 俾其豐粢盛，餘則糝藿葵。
- 謹勿鳩爾類，謹勿增我悲。
- 爾衆易暴寡，我瘠難再肥。
- 一善倘可穰，衆戾幸見歸。
- 天乎弗遐弃，雖死甘如飴。
- 蝗方蔽天來，容與天雲垂。
- 悠哉翔而集，果適他山飛。
- 曩聞斯行諸，今者親見之。
- 便當如負暄，排雲呌天扉。
- 庶幾持一得，或可贊萬幾。
- 宣示蒭蕘言，下付百職司。
- 上宰天下平，連帥閫外威。
- 郡國其頒行，風俗端可移。
- 勿謂此道迂，試以誠至推。
- 推此及四海，貞觀何遠而。
- 當法太宗是，毋遂姚崇非。

## 拼音

- ren2 yan2 huang2 you3 zhi1 ， wo3 wei4 huang2 wu2 zhi1 。
- shi3 qi2 guo3 you3 zhi1 ， bu4 chu1 chang1 ming2 shi2 。
- bang4 ni4 ting1 wo3 yan2 ， yin3 xiao4 zhe2 jian4 chi1 。
- wen4 zhi1 he2 yin1 er3 ， que4 li4 shuang1 pin2 mei2 。
- shen4 yi3 zhuang4 qie3 yu2 ， yi4 fei1 kuang2 ze2 chi1 。
- liang4 bu2 yue4 tu2 shi3 ， you4 fu2 wen2 shu1 shi1 。
- bu4 zhi1 chao2 ting2 zun1 ， dan4 xi2 shan1 lin2 bei1 。
- geng1 jia4 tu2 qin2 lao2 ， li3 luan4 yong1 kao3 ji1 。
- jie1 zi3 mei4 li3 dao4 ， shi3 wo3 fan2 yan2 ci2 。
- yi1 xi1 zhen1 guan1 zhong1 ， min2 sheng1 jie1 xi1 xi1 。
- shen1 yin2 hua4 ou1 ge1 ， wen2 jiao4 jian4 rong2 yi2 。
- xing2 lü3 fu2 ji1 liang2 ， dao4 lu4 wu2 shi2 yi2 。
- wai4 ze2 fang1 yu3 hu3 ， nei4 ze2 fu4 yu3 yi1 。
- fu4 xin1 po1 sheng4 ren4 ， gu3 gong1 liang2 yi3 pi2 。
- si4 hai3 tong2 ju1 shu1 ， jiu3 chong2 chui2 shang0 yi1 。
- yu2 xia4 xiang1 jiao4 liang2 ， hao2 fa4 wu2 can1 cha4 。
- shan4 hu1 wei4 zheng4 gong1 ， xi1 zai1 feng1 de2 yi2 。
- dang1 ci3 quan2 sheng4 ji4 ， huang2 qi3 fu1 he2 wei2 。
- chu1 chuan2 man3 jun4 guo2 ， chuan2 fu4 qin1 jing1 ji1 。
- min2 mo4 fu4 suo3 qiu2 ， bing3 ye4 chang2 huai2 si1 。
- wei4 dan4 zuo4 yi3 dai4 ， zui4 ji3 yong3 bu4 yi2 。
- fen4 ran2 shi4 tun1 shi4 ， jue2 lei4 ju3 zu2 yi2 。
- shang4 di4 si1 xia4 lin2 ， jie2 wu1 sheng1 xiang3 sui2 。
- liang2 miao2 ceng2 wu4 shang1 ， xiong1 sui4 ren3 bu4 ji1 。
- tai4 cang1 jie1 chong1 ying2 ， lao3 wa3 xiang1 lin2 li2 。
- kai1 yuan2 tian1 bao3 jian4 ， xie4 li3 po1 shi1 yi2 。
- chong2 heng2 jia1 bao4 can2 ， tian2 zhi4 nan2 zhi1 chi2 。
- hao4 ling4 su4 qie3 yan2 ， bu3 zhu2 qi1 wu2 yi2 。
- mang2 li4 ri4 kun4 bi4 ， bi3 lei4 you2 fan1 zi1 。
- bu4 neng2 ge2 tian1 xin1 ， tu2 yu4 xun4 ji3 si1 。
- she4 huo4 yu4 shui3 han4 ， ren2 li4 e4 hu1 shi1 。
- shi4 bian4 ri4 yi4 xia4 ， tang1 de2 chang2 wei1 wei1 。
- he2 guang3 cheng2 tang1 xin1 ， yi3 wei2 bai3 shi4 shi1 。
- shang4 zi4 tian1 zi3 sheng4 ， xia4 dai3 zhao4 shu4 wei1 。
- de2 he2 tang3 ke3 xing2 ， li4 sheng4 wu4 zi4 qi1 。
- ke3 yi3 mi3 zai1 yi4 ， ke3 yi3 yan2 zhen1 qi2 。
- wo3 gu4 su4 ting1 ying2 ， quan2 quan2 qi2 gan3 ci2 。
- zai4 bai4 jia1 chang1 yan2 ， da4 ming2 zhu2 ming2 mi2 。
- zhong4 xia4 yue4 ji4 wang4 ， wo3 shi4 tian2 zhong1 gui1 。
- yue4 yue4 wu3 liu4 bei4 ， chu1 ru4 huang1 peng2 ci2 。
- jian4 zhi1 zhe2 chu4 ti4 ， pang1 ran2 hui1 ti4 yi2 。
- xiao3 fu4 xiang1 yu3 yan2 ， hu2 wei2 hu1 lai2 zi1 。
- tang3 er3 yin1 wo3 lai2 ， ban4 wo3 shi2 jue2 wei1 。
- wu2 shi3 wo3 jia4 shang1 ， wu4 ling4 qiu1 yu3 kui1 。
- bi3 qi2 feng1 zi1 sheng4 ， yu2 ze2 san3 huo4 kui2 。
- jin3 wu4 jiu1 er3 lei4 ， jin3 wu4 zeng1 wo3 bei1 。
- er3 zhong4 yi4 bao4 gua3 ， wo3 ji2 nan2 zai4 fei2 。
- yi2 shan4 tang3 ke3 rang2 ， zhong4 li4 xing4 jian4 gui1 。
- tian1 hu1 fu2 xia2 qi4 ， sui1 si3 gan1 ru2 yi2 。
- huang2 fang1 bi4 tian1 lai2 ， rong2 yu3 tian1 yun2 chui2 。
- you1 zai1 xiang2 er2 ji2 ， guo3 shi4 ta1 shan1 fei1 。
- nang3 wen2 si1 xing2 zhu1 ， jin1 zhe3 qin1 jian4 zhi1 。
- bian4 dang1 ru2 fu4 xuan1 ， pai2 yun2 jiao4 tian1 fei1 。
- shu4 ji1 chi2 yi4 de2 ， huo4 ke3 zan4 wan4 ji1 。
- xuan1 shi4 chu2 rao2 yan2 ， xia4 fu4 bai3 zhi2 si1 。
- shang4 zai3 tian1 xia4 ping2 ， lian2 shuai4 kun3 wai4 wei1 。
- jun4 guo2 qi2 ban1 xing2 ， feng1 su2 duan1 ke3 yi2 。
- wu4 wei4 ci3 dao4 yu1 ， shi4 yi3 cheng2 zhi4 tui1 。
- tui1 ci3 ji2 si4 hai3 ， zhen1 guan1 he2 yuan3 er2 。
- dang1 fa3 tai4 zong1 shi4 ， wu2 sui4 yao2 chong2 fei1 。

## 注释

## 译文

## 赏析
