---
id: shi-ju-jian-zeng-xie-zhu-ye-sheng
title: 贈冩竹葉生
titlePinyin: zeng4 xie3 zhu2 ye4 sheng1
titleSlug: zeng-xie-zhu-ye-sheng
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三年一楮成，九年一弓就。
- 雖刮造化骨，總落造化後。
- 葉生翻襪法，二者竟何有。
- 因依霜節勁，繾綣虛心厚。
- 細意幻扶疎，與俗洗棼垢。
- 慨慷縱一醉，頃刻便千畝。
- 不知盤礴時，更有全牛否。
- 忍貧不謀富，捉衿見兩肘。
- 千愁憐竹瘦，百屋嫌銅臭。
- 雖無種秫田，亦有吸川口。

## 拼音

- san1 nian2 yi4 chu3 cheng2 ， jiu3 nian2 yi4 gong1 jiu4 。
- sui1 gua1 zao4 hua4 gu3 ， zong3 luo4 zao4 hua4 hou4 。
- ye4 sheng1 fan1 wa4 fa3 ， er4 zhe3 jing4 he2 you3 。
- yin1 yi1 shuang1 jie2 jin4 ， qian3 quan3 xu1 xin1 hou4 。
- xi4 yi4 huan4 fu2 shu1 ， yu3 su2 xi3 fen2 gou4 。
- kai3 kang1 zong4 yi2 zui4 ， qing3 ke4 bian4 qian1 mu3 。
- bu4 zhi1 pan2 bo2 shi2 ， geng4 you3 quan2 niu2 fou3 。
- ren3 pin2 bu4 mou2 fu4 ， zhuo1 jin1 jian4 liang3 zhou3 。
- qian1 chou2 lian2 zhu2 shou4 ， bai3 wu1 xian2 tong2 chou4 。
- sui1 wu2 zhong3 shu2 tian2 ， yi4 you3 xi1 chuan1 kou3 。

## 注释

## 译文

## 赏析
