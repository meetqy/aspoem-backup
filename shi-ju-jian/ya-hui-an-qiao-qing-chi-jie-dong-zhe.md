---
id: shi-ju-jian-ya-hui-an-qiao-qing-chi-jie-dong-zhe
title: 迓回菴譙卿持節東淛
titlePinyin: ya4 hui2 an1 qiao2 qing1 chi2 jie2 dong1 zhe4
titleSlug: ya-hui-an-qiao-qing-chi-jie-dong-zhe
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廷尉天下平，軒輊論錙銖。
- 時稱無冤民，傳載西京于。
- 舊史讀至此，遺恨輒有餘。
- 元康神爵間，趙蓋靡其軀。
- 陵遲至五鳳，繼以韓楊誅。
- 孝宣不足道，定國其爭乎。
- 不得言則去，何苦但囁嚅。
- 大哉平恕心，至是果有諸。
- 公乎開禧末，定見了萬殊。
- 大本固易拔，滋蔓非難圖。
- 在辟疑惟輕，寸田齋以虛。
- 觸藩豈無羝，漏網固有魚。
- 執中事寬大，吹春甦槁枯。
- 近者獲自新，遠者免自洿。
- 至仁不勝用，盛德多陰儲。
- 一節雄東藩，六月馳軺車。
- 歌謠沸先聲，弩矢觀前驅。
- 清風方泠然，列城斯凜如。
- 民物破鬰陶，雲翳亦展舒。
- 歛此一道惠，歸爲商鼎需。

## 拼音

- ting2 wei4 tian1 xia4 ping2 ， xuan1 zhi4 lun4 zi1 zhu1 。
- shi2 cheng1 wu2 yuan1 min2 ， chuan2 zai4 xi1 jing1 yu2 。
- jiu4 shi3 du2 zhi4 ci3 ， yi2 hen4 zhe2 you3 yu2 。
- yuan2 kang1 shen2 jue2 jian4 ， zhao4 gai4 mi2 qi2 qu1 。
- ling2 chi2 zhi4 wu3 feng4 ， ji4 yi3 han2 yang2 zhu1 。
- xiao4 xuan1 bu4 zu2 dao4 ， ding4 guo2 qi2 zheng1 hu1 。
- bu4 de2 yan2 ze2 qu4 ， he2 ku3 dan4 nie4 ru2 。
- da4 zai1 ping2 shu4 xin1 ， zhi4 shi4 guo3 you3 zhu1 。
- gong1 hu1 kai1 xi3 mo4 ， ding4 jian4 le0 wan4 shu1 。
- da4 ben3 gu4 yi4 ba2 ， zi1 man4 fei1 nan2 tu2 。
- zai4 pi4 yi2 wei2 qing1 ， cun4 tian2 zhai1 yi3 xu1 。
- chu4 fan1 qi3 wu2 di1 ， lou4 wang3 gu4 you3 yu2 。
- zhi2 zhong1 shi4 kuan1 da4 ， chui1 chun1 su1 gao3 ku1 。
- jin4 zhe3 huo4 zi4 xin1 ， yuan3 zhe3 mian3 zi4 wu1 。
- zhi4 ren2 bu2 sheng4 yong4 ， sheng4 de2 duo1 yin1 chu3 。
- yi4 jie2 xiong2 dong1 fan1 ， liu4 yue4 chi2 yao2 ju1 。
- ge1 yao2 fei4 xian1 sheng1 ， nu3 shi3 guan1 qian2 qu1 。
- qing1 feng1 fang1 ling2 ran2 ， lie4 cheng2 si1 lin3 ru2 。
- min2 wu4 po4 yu4 tao2 ， yun2 yi4 yi4 zhan3 shu1 。
- lian3 ci3 yi2 dao4 hui4 ， gui1 wei2 shang1 ding3 xu1 。

## 注释

## 译文

## 赏析
