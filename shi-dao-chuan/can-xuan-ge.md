---
id: shi-dao-chuan-can-xuan-ge
title: 參玄歌
titlePinyin: can1 xuan2 ge1
titleSlug: can-xuan-ge
author: 釋道川
authorPinyin: shi4 dao4 chuan1
authorSlug: shi-dao-chuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一尺水，一丈波，妙高峰頂笑呵呵。
- 七步周行渾屬我，不妨閑唱太平歌。
- 靈利漢，不消多，法門廣大徧周沙。
- 若能當處分明了，只在如今一剎那。
- 莫求真，休覓假，真假中間都放下。
- 晃晃威光爍太虛，不知誰是知音者。
- 讚不欣，徒說謗，三際無心俱掃蕩。
- 正體堂堂一物無，是佛是魔俱一棒。
- 小根聞說暗攢眉，繩上生虵又更疑。
- 撥轉面前關棙子，只許當人獨自知。
- 阿呵呵，在圓覺，流出菩提遍寥廓。
- 鬼面神頭幾百般，無瑕鏡裏皆消卻。
- 君不見覿面相逢機掣電，直饒天眼不能觀，點著不來真死漢。
- 勸君參，參徹靈明自己禪。
- 善財不用南方去，黑白分明在目前。
- 勸君信，信心戰退魔軍陣。
- 此是華嚴最上乘，森羅萬象皆相應。
- 勸君修，六門通達任優游。
- 寒山拾得纔相見，指點豐干哂未休。
- 火風催，四山逼，那時要見君端的。
- 有箇真空解脫門，千眼大悲何處覓。
- 有時放，有時收，唯有知音暗點頭。
- 杏華村裏如相見，跳出溈山水牯牛。
- 有時喜，有時嗔，無位真人迸面門。
- 殷勤爲說西來意，暮樓鐘鼓月黄昏。
- 有時唱，有時歌，顛言倒語不奈何。
- 聲聲盡出孃生口，不屬宮商一任他。
- 有時默，不時笑，懵懂鐵鎚無孔竅。
- 輕輕觸著便無明，只這無明元是道。
- 有時行，有時坐，露影藏身成兩箇。
- 不獨張現會打油，細觀李四能推磨。
- 無縫塔，見無因，巍巍本自隱深雲。
- 國師樣子應難造，不覺鋒稜露一層。
- 無底鉢，手中擎，百千沙界裏頭盛。
- 大庾嶺頭提不起，都緣著力太多生。
- 沒底船，不曾漏，千重雪浪皆能透。
- 只憑一箇把稍人，誰管狂風連地吼。
- 無鑐鏁，孰安排，鏁斷重關絕往來。
- 巨靈擡手空勞力，唯有無心便得開。
- 無毫拂，是何物，擊碎狐疑山鬼屈。
- 一喝唯言三日聾，誰憐大辯翻成訥。
- 無孔笛，最難吹，角徵宮商和不齊。
- 有時品起無生曲，截斷行雲不敢飛。
- 無根樹，直侵雲，枝條鬰密蓋乾坤。
- 劫火洞然燒不得，利刀斬處亦無痕。
- 無面目，擔板漢，翫水遊山無侶伴。
- 迦葉門前倒剎竿，文殊劍上全身現。
- 日面佛，乾屎橛，八兩半斤誰辨別。
- 七斤衫子恰相當，鎮州休更秤蘿蔔。
- 野鴨飛，鸞對舞，三箇孩兒抱華鼓。
- 趙老曾看半藏經，靈雲一見桃華悟。
- 真實語，報君知，不用思量不用疑。
- 春來決定千華秀，冬盡長天片雪飛。
- 頭頭漏泄真消息，那箇休心辨端的。
- 眼橫鼻直一般般，不離當處休尋覓。
- 古佛言，祖師說，千聖路頭同一舌。
- 他日人天匝地來，那時方表而今決。

## 拼音

- yi4 chi3 shui3 ， yi2 zhang4 bo1 ， miao4 gao1 feng1 ding3 xiao4 he1 he1 。
- qi1 bu4 zhou1 xing2 hun2 shu3 wo3 ， bu4 fang2 xian2 chang4 tai4 ping2 ge1 。
- ling2 li4 han4 ， bu4 xiao1 duo1 ， fa3 men2 guang3 da4 bian4 zhou1 sha1 。
- ruo4 neng2 dang1 chu3 fen1 ming2 le0 ， zhi1 zai4 ru2 jin1 yi2 cha4 na4 。
- mo4 qiu2 zhen1 ， xiu1 mi4 jia3 ， zhen1 jia3 zhong1 jian4 dou1 fang4 xia4 。
- huang3 huang3 wei1 guang1 shuo4 tai4 xu1 ， bu4 zhi1 shui2 shi4 zhi1 yin1 zhe3 。
- zan4 bu4 xin1 ， tu2 shuo1 bang4 ， san1 ji4 wu2 xin1 ju4 sao3 dang4 。
- zheng4 ti3 tang2 tang2 yi2 wu4 wu2 ， shi4 fo2 shi4 mo2 ju4 yi2 bang4 。
- xiao3 gen1 wen2 shuo1 an4 zan3 mei2 ， sheng2 shang4 sheng1 she2 you4 geng4 yi2 。
- bo1 zhuan3 mian4 qian2 guan1 li4 zi3 ， zhi1 xu1 dang1 ren2 du2 zi4 zhi1 。
- a1 he1 he1 ， zai4 yuan2 jue2 ， liu2 chu1 pu2 ti2 bian4 liao2 kuo4 。
- gui3 mian4 shen2 tou2 ji1 bai3 ban1 ， wu2 xia2 jing4 li3 jie1 xiao1 que4 。
- jun1 bu2 jian4 di2 mian4 xiang1 feng2 ji1 che4 dian4 ， zhi2 rao2 tian1 yan3 bu4 neng2 guan1 ， dian3 zhu4 bu4 lai2 zhen1 si3 han4 。
- quan4 jun1 can1 ， can1 che4 ling2 ming2 zi4 ji3 shan4 。
- shan4 cai2 bu2 yong4 nan2 fang1 qu4 ， hei1 bai2 fen1 ming2 zai4 mu4 qian2 。
- quan4 jun1 xin4 ， xin4 xin1 zhan4 tui4 mo2 jun1 zhen4 。
- ci3 shi4 hua2 yan2 zui4 shang4 cheng2 ， sen1 luo2 wan4 xiang4 jie1 xiang1 ying1 。
- quan4 jun1 xiu1 ， liu4 men2 tong1 da2 ren4 you1 you2 。
- han2 shan1 shi2 de2 cai2 xiang1 jian4 ， zhi3 dian3 feng1 gan1 shen3 wei4 xiu1 。
- huo3 feng1 cui1 ， si4 shan1 bi1 ， na4 shi2 yao4 jian4 jun1 duan1 di4 。
- you3 ge4 zhen1 kong1 jie3 tuo1 men2 ， qian1 yan3 da4 bei1 he2 chu3 mi4 。
- you3 shi2 fang4 ， you3 shi2 shou1 ， wei2 you3 zhi1 yin1 an4 dian3 tou2 。
- xing4 hua2 cun1 li3 ru2 xiang1 jian4 ， tiao4 chu1 wei2 shan1 shui3 gu3 niu2 。
- you3 shi2 xi3 ， you3 shi2 chen1 ， wu2 wei4 zhen1 ren2 beng4 mian4 men2 。
- yin1 qin2 wei2 shuo1 xi1 lai2 yi4 ， mu4 lou2 zhong1 gu3 yue4 huang2 hun1 。
- you3 shi2 chang4 ， you3 shi2 ge1 ， dian1 yan2 dao3 yu3 bu2 nai4 he2 。
- sheng1 sheng1 jin4 chu1 niang2 sheng1 kou3 ， bu4 shu3 gong1 shang1 yi2 ren4 ta1 。
- you3 shi2 mo4 ， bu4 shi2 xiao4 ， meng3 dong3 tie3 chui2 wu2 kong3 qiao4 。
- qing1 qing1 chu4 zhu4 bian4 wu2 ming2 ， zhi1 zhe4 wu2 ming2 yuan2 shi4 dao4 。
- you3 shi2 xing2 ， you3 shi2 zuo4 ， lu4 ying3 cang2 shen1 cheng2 liang3 ge4 。
- bu4 du2 zhang1 xian4 hui4 da3 you2 ， xi4 guan1 li3 si4 neng2 tui1 mo4 。
- wu2 feng2 ta3 ， jian4 wu2 yin1 ， wei1 wei1 ben3 zi4 yin3 shen1 yun2 。
- guo2 shi1 yang4 zi3 ying1 nan2 zao4 ， bu4 jue2 feng1 leng2 lu4 yi4 ceng2 。
- wu2 di3 bo1 ， shou3 zhong1 qing2 ， bai3 qian1 sha1 jie4 li3 tou2 sheng4 。
- da4 yu3 ling3 tou2 ti2 bu4 qi3 ， dou1 yuan2 zhu4 li4 tai4 duo1 sheng1 。
- mei2 di3 chuan2 ， bu4 ceng2 lou4 ， qian1 chong2 xue3 lang4 jie1 neng2 tou4 。
- zhi1 ping2 yi2 ge4 ba3 shao1 ren2 ， shui2 guan3 kuang2 feng1 lian2 di4 hou3 。
- wu2 xu1 suo3 ， shu2 an1 pai2 ， suo3 duan4 zhong4 guan1 jue2 wang3 lai2 。
- ju4 ling2 tai2 shou3 kong1 lao2 li4 ， wei2 you3 wu2 xin1 bian4 de2 kai1 。
- wu2 hao2 fu2 ， shi4 he2 wu4 ， ji1 sui4 hu2 yi2 shan1 gui3 qu1 。
- yi4 he1 wei2 yan2 san1 ri4 long2 ， shui2 lian2 da4 bian4 fan1 cheng2 ne4 。
- wu2 kong3 di2 ， zui4 nan2 chui1 ， jiao3 zhi3 gong1 shang1 he2 bu4 qi2 。
- you3 shi2 pin3 qi3 wu2 sheng1 qu3 ， jie2 duan4 xing2 yun2 bu4 gan3 fei1 。
- wu2 gen1 shu4 ， zhi2 qin1 yun2 ， zhi1 tiao2 yu4 mi4 gai4 qian2 kun1 。
- jie2 huo3 dong4 ran2 shao1 bu4 de2 ， li4 dao1 zhan3 chu3 yi4 wu2 hen2 。
- wu2 mian4 mu4 ， dan1 ban3 han4 ， wan2 shui3 you2 shan1 wu2 lü3 ban4 。
- jia1 ye4 men2 qian2 dao3 cha4 gan1 ， wen2 shu1 jian4 shang4 quan2 shen1 xian4 。
- ri4 mian4 fo2 ， qian2 shi3 jue2 ， ba1 liang3 ban4 jin1 shui2 bian4 bie2 。
- qi1 jin1 shan1 zi3 qia4 xiang1 dang1 ， zhen4 zhou1 xiu1 geng4 cheng4 luo2 bo0 。
- ye3 ya1 fei1 ， luan2 dui4 wu3 ， san1 ge4 hai2 er2 bao4 hua2 gu3 。
- zhao4 lao3 ceng2 kan4 ban4 cang2 jing1 ， ling2 yun2 yi2 jian4 tao2 hua2 wu4 。
- zhen1 shi2 yu3 ， bao4 jun1 zhi1 ， bu2 yong4 si1 liang0 bu2 yong4 yi2 。
- chun1 lai2 jue2 ding4 qian1 hua2 xiu4 ， dong1 jin4 chang2 tian1 pian4 xue3 fei1 。
- tou2 tou2 lou4 xie4 zhen1 xiao1 xi0 ， na4 ge4 xiu1 xin1 bian4 duan1 di4 。
- yan3 heng2 bi2 zhi2 yi4 ban1 ban1 ， bu4 li2 dang1 chu3 xiu1 xun2 mi4 。
- gu3 fo2 yan2 ， zu3 shi1 shuo1 ， qian1 sheng4 lu4 tou2 tong2 yi4 she2 。
- ta1 ri4 ren2 tian1 za1 di4 lai2 ， na4 shi2 fang1 biao3 er2 jin1 jue2 。

## 注释

## 译文

## 赏析
