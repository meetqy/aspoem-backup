---
id: pei-dan-chong-jian-dong-feng-ting-you-xu
title: 重建東峰亭（有序）
titlePinyin: chong2 jian4 dong1 feng1 ting2 （ you3 xu4 ）
titleSlug: chong-jian-dong-feng-ting-you-xu
author: 裴丹
authorPinyin: pei2 dan1
authorSlug: pei-dan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大賢志勳略，琢石依崔嵬。
- 聲容問古今，文字埋草萊。
- 仰想駐旌戟，仍聞建亭臺。
- 胡爲積歲荒，密邇無人開。
- 顧鄙作吏間，探幽來此隈。
- 披尋忽驚喜，歎咏空徘徊。
- 盼睞得殊境，卑高怯冗材。
- 薙蕪碧蘚出，芟竹鮮風來。
- 危檻架幽谷，飛軒標勝垓。
- 分明見城郭，畢竟拋塵埃。
- 疊嶂天外展，長溪林際迴。
- 平原淡煙境，遠壑生雲雷。
- 物象寧極已，英靈信悠哉。
- 淒清汎瑤瑟，放浪酣金杯。
- 求古外凡意，立言悲自媒。
- 永懷紫芝客，眺覽期相陪。
- （清嘉慶十一年刊洪亮吉纂《涇縣志》卷三一）（〖1〗清趙紹祖《涇川金石記》載宋蔣之奇跋云：「裴丹《東峰亭詩》十六句，其碑亡之久矣。
- 初中裕得斷碑以示余，有其詩幷序，纔十〖「十」字似爲衍文〗六韻，而闕其十韻。
- 今年至水西，及還，中裕以其碑見寄云：『白雲院僧處璡掘土獲之。
- 』十六韻皆全，而缺二十餘字。
- 其前六韻幷序所缺字，則以斷編正之。
- 獨後十韻中缺一字不可考。
- 既而公曼復于民間訪得一本爲示，又補後所闕一字，遂爲完篇矣。
- 序雖不甚佳，而詩頗近雅，重刻之，所以存故事也。
- 熙寧二年十一月十六日，尚書主客員外郎前殿中侍御史裏行蔣之奇穎叔題。
- 」）。

## 拼音

- da4 xian2 zhi4 xun1 lüe4 ， zhuo2 shi2 yi1 cui1 wei2 。
- sheng1 rong2 wen4 gu3 jin1 ， wen2 zi4 mai2 cao3 lai2 。
- yang3 xiang3 zhu4 jing1 ji3 ， reng2 wen2 jian4 ting2 tai2 。
- hu2 wei2 ji1 sui4 huang1 ， mi4 er3 wu2 ren2 kai1 。
- gu4 bi3 zuo4 li4 jian4 ， tan4 you1 lai2 ci3 wei1 。
- pi1 xun2 hu1 jing1 xi3 ， tan4 yong3 kong1 pai2 huai2 。
- pan4 lai4 de2 shu1 jing4 ， bei1 gao1 qie4 rong3 cai2 。
- ti4 wu2 bi4 xian3 chu1 ， shan1 zhu2 xian1 feng1 lai2 。
- wei1 jian4 jia4 you1 gu3 ， fei1 xuan1 biao1 sheng4 gai1 。
- fen1 ming2 jian4 cheng2 guo1 ， bi4 jing4 pao1 chen2 ai1 。
- die2 zhang4 tian1 wai4 zhan3 ， chang2 xi1 lin2 ji4 hui2 。
- ping2 yuan2 dan4 yan1 jing4 ， yuan3 he4 sheng1 yun2 lei2 。
- wu4 xiang4 ning2 ji2 yi3 ， ying1 ling2 xin4 you1 zai1 。
- qi1 qing1 fan4 yao2 se4 ， fang4 lang4 han1 jin1 bei1 。
- qiu2 gu3 wai4 fan2 yi4 ， li4 yan2 bei1 zi4 mei2 。
- yong3 huai2 zi3 zhi1 ke4 ， tiao4 lan3 qi1 xiang1 pei2 。
- （ qing1 jia1 qing4 shi2 yi1 nian2 kan1 hong2 liang4 ji2 zuan3 《 jing1 xian4 zhi4 》 juan4 san1 yi1 ）（〖1〗 qing1 zhao4 shao4 zu3 《 jing1 chuan1 jin1 shi2 ji4 》 zai4 song4 jiang3 zhi1 qi2 ba2 yun2 ：「 pei2 dan1 《 dong1 feng1 ting2 shi1 》 shi2 liu4 ju4 ， qi2 bei1 wang2 zhi1 jiu3 yi3 。
- chu1 zhong1 yu4 de2 duan4 bei1 yi3 shi4 yu2 ， you3 qi2 shi1 bing4 xu4 ， cai2 shi2 〖「 shi2 」 zi4 si4 wei2 yan3 wen2 〗 liu4 yun4 ， er2 que4 qi2 shi2 yun4 。
- jin1 nian2 zhi4 shui3 xi1 ， ji2 huan2 ， zhong1 yu4 yi3 qi2 bei1 jian4 ji4 yun2 ：『 bai2 yun2 yuan4 seng1 chu3 jin1 jue2 tu3 huo4 zhi1 。
- 』 shi2 liu4 yun4 jie1 quan2 ， er2 que1 er4 shi2 yu2 zi4 。
- qi2 qian2 liu4 yun4 bing4 xu4 suo3 que1 zi4 ， ze2 yi3 duan4 bian1 zheng4 zhi1 。
- du2 hou4 shi2 yun4 zhong1 que1 yi2 zi4 bu4 ke3 kao3 。
- ji4 er2 gong1 man4 fu4 yu2 min2 jian4 fang3 de2 yi4 ben3 wei2 shi4 ， you4 bu3 hou4 suo3 que4 yi2 zi4 ， sui4 wei2 wan2 pian1 yi3 。
- xu4 sui1 bu2 shen4 jia1 ， er2 shi1 po1 jin4 ya3 ， zhong4 ke4 zhi1 ， suo3 yi3 cun2 gu4 shi0 ye3 。
- xi1 ning2 er4 nian2 shi2 yi1 yue4 shi2 liu4 ri4 ， shang4 shu1 zhu3 ke4 yuan2 wai4 lang2 qian2 dian4 zhong1 shi4 yu4 shi3 li3 xing2 jiang3 zhi1 qi2 ying3 shu1 ti2 。
- 」）。

## 注释

## 译文

## 赏析
