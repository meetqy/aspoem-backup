---
id: jiao-ran-chou-li-si-zhi-zong-zhu-gong-dong-ri-you-miao-xi-si-ti-zhao-yu-er-shang-ren-fang-ji-chang-cheng-pan-cheng-shu
title: 酬李司直縱諸公冬日遊妙喜寺題照昱二上人房寄長城潘丞述
titlePinyin: chou2 li3 si1 zhi2 zong4 zhu1 gong1 dong1 ri4 you2 miao4 xi3 si4 ti2 zhao4 yu4 er4 shang4 ren2 fang2 ji4 chang2 cheng2 pan1 cheng2 shu4
titleSlug: chou-li-si-zhi-zong-zhu-gong-dong-ri-you-miao-xi-si-ti-zhao-yu-er-shang-ren-fang-ji-chang-cheng-pan-cheng-shu
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 達賢貴貞隱，常懼跡不滅。
- 遂與永公期，遺身坐林樾。
- 華軒何轔轔，爲我到幽絕。
- 心境寒草花，空門青山月。
- 潘生獨不見，清景屢盈缺。
- 林下常寂寥，人間自離別。
- 何時解輕佩，來稅丘中轍。

## 拼音

- da2 xian2 gui4 zhen1 yin3 ， chang2 ju4 ji4 bu2 mie4 。
- sui4 yu3 yong3 gong1 qi1 ， yi2 shen1 zuo4 lin2 yue4 。
- hua2 xuan1 he2 lin2 lin2 ， wei2 wo3 dao4 you1 jue2 。
- xin1 jing4 han2 cao3 hua1 ， kong1 men2 qing1 shan1 yue4 。
- pan1 sheng1 du2 bu2 jian4 ， qing1 jing3 lü3 ying2 que1 。
- lin2 xia4 chang2 ji4 liao2 ， ren2 jian4 zi4 li2 bie2 。
- he2 shi2 jie3 qing1 pei4 ， lai2 shui4 qiu1 zhong1 zhe2 。

## 注释

## 译文

## 赏析
