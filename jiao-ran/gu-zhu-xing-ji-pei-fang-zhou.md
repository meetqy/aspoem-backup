---
id: jiao-ran-gu-zhu-xing-ji-pei-fang-zhou
title: 顧渚行寄裴方舟
titlePinyin: gu4 zhu3 xing2 ji4 pei2 fang1 zhou1
titleSlug: gu-zhu-xing-ji-pei-fang-zhou
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我有雲泉隣渚山，山中茶事頗相關。
- 鶗鴂鳴時芳草死，山家漸欲收茶子。
- 伯勞飛日芳草滋，山僧又是採茶時。
- 繇來慣採無近遠，陰嶺長兮陽崖淺。
- 大寒山下葉未生，小寒山中葉初卷。
- 吳婉攜籠上翠微，蒙蒙香刺罥春衣。
- 迷山乍被落花亂，度水時驚啼鳥飛。
- 家園不遠乘露摘，歸時露彩猶滴瀝。
- 初看怕出欺玉英，更取煎來勝金液。
- 昨夜西峰雨色過，朝尋新茗復如何。
- 女宮露澀青芽老，堯市人稀紫筍多。
- 紫筍青芽誰得識，日暮採之長太息。
- 清泠真人待子元，貯此芳香思何極。

## 拼音

- wo3 you3 yun2 quan2 lin2 zhu3 shan1 ， shan1 zhong1 cha2 shi4 po1 xiang1 guan1 。
- ti2 jue2 ming2 shi2 fang1 cao3 si3 ， shan1 jia1 jian4 yu4 shou1 cha2 zi3 。
- bo2 lao2 fei1 ri4 fang1 cao3 zi1 ， shan1 seng1 you4 shi4 cai3 cha2 shi2 。
- yao2 lai2 guan4 cai3 wu2 jin4 yuan3 ， yin1 ling3 chang2 xi1 yang2 ya2 qian3 。
- da4 han2 shan1 xia4 ye4 wei4 sheng1 ， xiao3 han2 shan1 zhong1 ye4 chu1 juan4 。
- wu2 wan3 xie2 long2 shang4 cui4 wei1 ， meng2 meng2 xiang1 ci4 juan4 chun1 yi1 。
- mi2 shan1 zha4 bei4 luo4 hua1 luan4 ， du4 shui3 shi2 jing1 ti2 niao3 fei1 。
- jia1 yuan2 bu4 yuan3 cheng2 lu4 zhai1 ， gui1 shi2 lu4 cai3 you2 di1 li4 。
- chu1 kan4 pa4 chu1 qi1 yu4 ying1 ， geng4 qu3 jian1 lai2 sheng4 jin1 ye4 。
- zuo2 ye4 xi1 feng1 yu3 se4 guo4 ， chao2 xun2 xin1 ming2 fu4 ru2 he2 。
- nü3 gong1 lu4 se4 qing1 ya2 lao3 ， yao2 shi4 ren2 xi1 zi3 sun3 duo1 。
- zi3 sun3 qing1 ya2 shui2 de2 shi2 ， ri4 mu4 cai3 zhi1 chang2 tai4 xi1 。
- qing1 ling2 zhen1 ren2 dai4 zi3 yuan2 ， zhu4 ci3 fang1 xiang1 si1 he2 ji2 。

## 注释

## 译文

## 赏析
