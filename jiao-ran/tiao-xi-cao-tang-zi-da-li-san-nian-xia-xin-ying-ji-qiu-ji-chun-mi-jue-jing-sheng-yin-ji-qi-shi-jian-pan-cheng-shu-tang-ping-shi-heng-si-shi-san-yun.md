---
id: jiao-ran-tiao-xi-cao-tang-zi-da-li-san-nian-xia-xin-ying-ji-qiu-ji-chun-mi-jue-jing-sheng-yin-ji-qi-shi-jian-pan-cheng-shu-tang-ping-shi-heng-si-shi-san-yun
title: 苕溪草堂自大曆三年夏新營洎秋及春彌覺境勝因紀其事簡潘丞述湯評事衡四十三韻
titlePinyin: tiao2 xi1 cao3 tang2 zi4 da4 li4 san1 nian2 xia4 xin1 ying2 ji4 qiu1 ji2 chun1 mi2 jue2 jing4 sheng4 yin1 ji4 qi2 shi4 jian3 pan1 cheng2 shu4 tang1 ping2 shi4 heng2 si4 shi2 san1 yun4
titleSlug: tiao-xi-cao-tang-zi-da-li-san-nian-xia-xin-ying-ji-qiu-ji-chun-mi-jue-jing-sheng-yin-ji-qi-shi-jian-pan-cheng-shu-tang-ping-shi-heng-si-shi-san-yun
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬慮皆可遺，愛山情不易。
- 自從東溪住，始與人羣隔。
- 應物非宿心，遺身是吾策。
- 先民崆峒子，淪景事金液。
- 綺里猶近名，於陵未泯跡。
- 吾師逆流教，禪隱殊古昔。
- 洗足臨潺湲，銷聲寄松柏。
- 緗荷採堪服，柔草持可席。
- 道心制野猨，法語授幽客。
- 境淨萬象真，寄目皆有益。
- 原上無情花，山中聽經石。
- 竹生自蕭散，雲性常潔白。
- 却見羇世人，遠高摩霄翮。
- 達賢觀此意，煩想遂冰蘖。
- 伊予戰苦勝，覽境情不溺。
- 智以動念昏，功由無心積。
- 形骸爾何有，生死誰所戚。
- 爲與勝悟冥，不憂頹齡迫。
- 春風自駘蕩，禪地常闃寂。
- 擲札成柳枝，溉瓶養泉脉。
- 道人知止足，盥漱聊自適。
- 學外見古賢，頗令我心惕。
- 眇綿雲官世，夢幻羽陵籍。
- 鬼籙徒相矜，九原誰家宅。
- 俗情對淺近，至理昧堯跖。
- 蹈善嗟沈冥，履仁傷堙阨。
- 匠心聖亦尤，攻異天見責。
- 試以慧眼觀，斯言諒可覿。
- 外事非吾道，忘緣倦所歷。
- 中宵廢耳目，形靜神不役。
- 色天夜清迥，花漏時滴瀝。
- 東風吹杉梧，幽月到石壁。
- 此中一悟心，可與千載敵。
- 故交徒好我，筐中無咫尺。
- 潘生入空門，祖師傳祕賾。
- 湯子自天德，精詣功不僻。
- 放世與成名，兩圖在所擇。
- 吾高鴟夷子，身退無瑕摘。
- 吾嘉魯仲連，功成棄珪璧。
- 二賢兼彼才，晚節何感激。
- 不然作山計，改服我下澤。
- 君隳元亮冠，我脫潛師屐。
- 倚臥高松根，共逃金閨籍。

## 拼音

- wan4 lü4 jie1 ke3 yi2 ， ai4 shan1 qing2 bu2 yi4 。
- zi4 cong2 dong1 xi1 zhu4 ， shi3 yu3 ren2 qun2 ge2 。
- ying1 wu4 fei1 su4 xin1 ， yi2 shen1 shi4 wu2 ce4 。
- xian1 min2 kong1 tong2 zi3 ， lun2 jing3 shi4 jin1 ye4 。
- qi3 li3 you2 jin4 ming2 ， wu1 ling2 wei4 min3 ji4 。
- wu2 shi1 ni4 liu2 jiao4 ， shan4 yin3 shu1 gu3 xi1 。
- xi3 zu2 lin2 chan2 yuan2 ， xiao1 sheng1 ji4 song1 bai3 。
- xiang1 he2 cai3 kan1 fu2 ， rou2 cao3 chi2 ke3 xi2 。
- dao4 xin1 zhi4 ye3 yuan2 ， fa3 yu3 shou4 you1 ke4 。
- jing4 jing4 wan4 xiang4 zhen1 ， ji4 mu4 jie1 you3 yi4 。
- yuan2 shang4 wu2 qing2 hua1 ， shan1 zhong1 ting1 jing1 shi2 。
- zhu2 sheng1 zi4 xiao1 san4 ， yun2 xing4 chang2 jie2 bai2 。
- que4 jian4 ji1 shi4 ren2 ， yuan3 gao1 mo2 xiao1 he2 。
- da2 xian2 guan1 ci3 yi4 ， fan2 xiang3 sui4 bing1 nie4 。
- yi1 yu3 zhan4 ku3 sheng4 ， lan3 jing4 qing2 bu2 ni4 。
- zhi4 yi3 dong4 nian4 hun1 ， gong1 you2 wu2 xin1 ji1 。
- xing2 hai2 er3 he2 you3 ， sheng1 si3 shui2 suo3 qi1 。
- wei2 yu3 sheng4 wu4 ming2 ， bu4 you1 tui2 ling2 po4 。
- chun1 feng1 zi4 tai2 dang4 ， shan4 di4 chang2 qu4 ji4 。
- zhi4 zha2 cheng2 liu3 zhi1 ， gai4 ping2 yang3 quan2 mai4 。
- dao4 ren2 zhi1 zhi3 zu2 ， guan4 shu4 liao2 zi4 shi4 。
- xue2 wai4 jian4 gu3 xian2 ， po1 ling4 wo3 xin1 ti4 。
- miao3 mian2 yun2 guan1 shi4 ， meng4 huan4 yu3 ling2 ji2 。
- gui3 lu4 tu2 xiang1 jin1 ， jiu3 yuan2 shui2 jia1 zhai2 。
- su2 qing2 dui4 qian3 jin4 ， zhi4 li3 mei4 yao2 zhi2 。
- dao3 shan4 jie1 shen3 ming2 ， lü3 ren2 shang1 yin1 e4 。
- jiang4 xin1 sheng4 yi4 you2 ， gong1 yi4 tian1 jian4 ze2 。
- shi4 yi3 hui4 yan3 guan1 ， si1 yan2 liang4 ke3 di2 。
- wai4 shi4 fei1 wu2 dao4 ， wang4 yuan2 juan4 suo3 li4 。
- zhong1 xiao1 fei4 er3 mu4 ， xing2 jing4 shen2 bu2 yi4 。
- se4 tian1 ye4 qing1 jiong3 ， hua1 lou4 shi2 di1 li4 。
- dong1 feng1 chui1 shan1 wu2 ， you1 yue4 dao4 shi2 bi4 。
- ci3 zhong1 yi2 wu4 xin1 ， ke3 yu3 qian1 zai4 di2 。
- gu4 jiao1 tu2 hao3 wo3 ， kuang1 zhong1 wu2 zhi3 chi3 。
- pan1 sheng1 ru4 kong1 men2 ， zu3 shi1 chuan2 bi4 ze2 。
- tang1 zi3 zi4 tian1 de2 ， jing1 yi4 gong1 bu2 pi4 。
- fang4 shi4 yu3 cheng2 ming2 ， liang3 tu2 zai4 suo3 ze2 。
- wu2 gao1 chi1 yi2 zi3 ， shen1 tui4 wu2 xia2 zhai1 。
- wu2 jia1 lu3 zhong4 lian2 ， gong1 cheng2 qi4 gui1 bi4 。
- er4 xian2 jian1 bi3 cai2 ， wan3 jie2 he2 gan3 ji1 。
- bu4 ran2 zuo4 shan1 ji4 ， gai3 fu2 wo3 xia4 ze2 。
- jun1 hui1 yuan2 liang4 guan1 ， wo3 tuo1 qian2 shi1 ji1 。
- yi3 wo4 gao1 song1 gen1 ， gong4 tao2 jin1 gui1 ji2 。

## 注释

## 译文

## 赏析
