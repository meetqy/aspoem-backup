---
id: jiao-ran-feng-he-cui-zhong-cheng-shi-jun-lun-li-shi-yu-e-deng-lan-ke-shan-su-shi-qiao-si-xiao-xiao-xie-ti
title: 奉和崔中丞使君論李侍御萼登爛柯山宿石橋寺効小謝體
titlePinyin: feng4 he2 cui1 zhong1 cheng2 shi3 jun1 lun4 li3 shi4 yu4 e4 deng1 lan4 ke1 shan1 su4 shi2 qiao2 si4 xiao4 xiao3 xie4 ti3
titleSlug: feng-he-cui-zhong-cheng-shi-jun-lun-li-shi-yu-e-deng-lan-ke-shan-su-shi-qiao-si-xiao-xiao-xie-ti
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 常愛謝公郡，幽期願相從。
- 果迴青驄臆，共躡玄仙踪。
- 靈境若髣髴，爛柯思再逢。
- 飛梁丹霞接，古局蒼苔封。
- 往想冥昧理，誰親冰雪容。
- 蕙樓聳空界，蓮宇開中峰。
- 昔化沖虛鶴，今藏護法龍。
- 雲窺香樹沓，月見色天重。
- 永夜寄岑寂，清言滌心胸。
- 盛遊千年後，書在巖中松。

## 拼音

- chang2 ai4 xie4 gong1 jun4 ， you1 qi1 yuan4 xiang1 cong2 。
- guo3 hui2 qing1 cong1 yi4 ， gong4 nie4 xuan2 xian1 zong1 。
- ling2 jing4 ruo4 fang3 fu2 ， lan4 ke1 si1 zai4 feng2 。
- fei1 liang2 dan1 xia2 jie1 ， gu3 ju2 cang1 tai2 feng1 。
- wang3 xiang3 ming2 mei4 li3 ， shui2 qin1 bing1 xue3 rong2 。
- hui4 lou2 song3 kong1 jie4 ， lian2 yu3 kai1 zhong1 feng1 。
- xi1 hua4 chong1 xu1 he4 ， jin1 cang2 hu4 fa3 long2 。
- yun2 kui1 xiang1 shu4 ta4 ， yue4 jian4 se4 tian1 zhong4 。
- yong3 ye4 ji4 cen2 ji4 ， qing1 yan2 di2 xin1 xiong1 。
- sheng4 you2 qian1 nian2 hou4 ， shu1 zai4 yan2 zhong1 song1 。

## 注释

## 译文

## 赏析
