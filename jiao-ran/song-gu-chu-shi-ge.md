---
id: jiao-ran-song-gu-chu-shi-ge
title: 送顧處士歌
titlePinyin: song4 gu4 chu3 shi4 ge1
titleSlug: song-gu-chu-shi-ge
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳門顧子予早聞，風貌真古誰似君。
- 人中黃憲與顏子，物表孤高將片雲。
- 性背時人高且逸，平生好古無儔匹。
- 醉書在篋稱絕倫，神畫開廚怕飛出。
- 謝氏檀郎亦可儔，道情還似我家流。
- 安貧日日讀書坐，不見將名干五侯。
- 知君別業長洲外，欲行秋田循畎澮。
- 門前便取觳觫乘，腰上還將鹿盧佩。
- 禪子有情非世情，御荈貢餘聊贈行。
- 滿道喧喧遇君別，爭窺玉潤與冰清。

## 拼音

- wu2 men2 gu4 zi3 yu3 zao3 wen2 ， feng1 mao4 zhen1 gu3 shui2 si4 jun1 。
- ren2 zhong1 huang2 xian4 yu3 yan2 zi3 ， wu4 biao3 gu1 gao1 jiang1 pian4 yun2 。
- xing4 bei4 shi2 ren2 gao1 qie3 yi4 ， ping2 sheng1 hao3 gu3 wu2 chou2 pi3 。
- zui4 shu1 zai4 qie4 cheng1 jue2 lun2 ， shen2 hua4 kai1 chu2 pa4 fei1 chu1 。
- xie4 shi4 tan2 lang2 yi4 ke3 chou2 ， dao4 qing2 huan2 si4 wo3 jia1 liu2 。
- an1 pin2 ri4 ri4 du2 shu1 zuo4 ， bu2 jian4 jiang1 ming2 gan1 wu3 hou2 。
- zhi1 jun1 bie2 ye4 chang2 zhou1 wai4 ， yu4 xing2 qiu1 tian2 xun2 quan3 kuai4 。
- men2 qian2 bian4 qu3 hu2 su4 cheng2 ， yao1 shang4 huan2 jiang1 lu4 lu2 pei4 。
- shan4 zi3 you3 qing2 fei1 shi4 qing2 ， yu4 chuan3 gong4 yu2 liao2 zeng4 xing2 。
- man3 dao4 xuan1 xuan1 yu4 jun1 bie2 ， zheng1 kui1 yu4 run4 yu3 bing1 qing1 。

## 注释

## 译文

## 赏析
