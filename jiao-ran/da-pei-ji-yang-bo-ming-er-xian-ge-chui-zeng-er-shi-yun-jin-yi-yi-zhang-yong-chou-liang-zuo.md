---
id: jiao-ran-da-pei-ji-yang-bo-ming-er-xian-ge-chui-zeng-er-shi-yun-jin-yi-yi-zhang-yong-chou-liang-zuo
title: 荅裴集陽伯明二賢各垂贈二十韻今以一章用酬兩作
titlePinyin: da2 pei2 ji2 yang2 bo2 ming2 er4 xian2 ge4 chui2 zeng4 er4 shi2 yun4 jin1 yi3 yi4 zhang1 yong4 chou2 liang3 zuo4
titleSlug: da-pei-ji-yang-bo-ming-er-xian-ge-chui-zeng-er-shi-yun-jin-yi-yi-zhang-yong-chou-liang-zuo
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 知音如瓊枝，天生爲予有。
- 攀折若無階，何殊天上柳。
- 裴生清通嗣，陽子盛德後。
- 詩名比元長，賦體凌延壽。
- 珠生驪龍頷，或生靈蛇口。
- 何似雙瓊章，英英曜吾手。
- 白日不可汙，清源肯容垢。
- 持此山上心，待君忘情友。
- 且伴丘壑賞，未隨名宦誘。
- 坐石代瓊茵，製荷捐艾綬。
- 清宵集我寺，烹茗開禪牖。
- 發論教可垂，正文言不朽。
- 白雲供詩用，清吹生座右。
- 不嫌逸令醉，莫試仙壺酒。
- 皎皎尋陽隱，千年可爲偶。
- 一從漢道平，世事無紛糺。
- 星文齊七政，天軸明二斗。
- 召士揚弓旌，知君在林藪。
- 莫學潁陽子，請師高山叟。
- 出處藩我君，還來會厓阜。

## 拼音

- zhi1 yin1 ru2 qiong2 zhi1 ， tian1 sheng1 wei2 yu3 you3 。
- pan1 zhe2 ruo4 wu2 jie1 ， he2 shu1 tian1 shang4 liu3 。
- pei2 sheng1 qing1 tong1 si4 ， yang2 zi3 sheng4 de2 hou4 。
- shi1 ming2 bi3 yuan2 chang2 ， fu4 ti3 ling2 yan2 shou4 。
- zhu1 sheng1 li2 long2 han4 ， huo4 sheng1 ling2 she2 kou3 。
- he2 si4 shuang1 qiong2 zhang1 ， ying1 ying1 yao4 wu2 shou3 。
- bai2 ri4 bu4 ke3 wu1 ， qing1 yuan2 ken3 rong2 gou4 。
- chi2 ci3 shan1 shang4 xin1 ， dai4 jun1 wang4 qing2 you3 。
- qie3 ban4 qiu1 he4 shang3 ， wei4 sui2 ming2 huan4 you4 。
- zuo4 shi2 dai4 qiong2 yin1 ， zhi4 he2 juan1 ai4 shou4 。
- qing1 xiao1 ji2 wo3 si4 ， peng1 ming2 kai1 shan4 you3 。
- fa1 lun4 jiao4 ke3 chui2 ， zheng4 wen2 yan2 bu4 xiu3 。
- bai2 yun2 gong4 shi1 yong4 ， qing1 chui1 sheng1 zuo4 you4 。
- bu4 xian2 yi4 ling4 zui4 ， mo4 shi4 xian1 hu2 jiu3 。
- jiao3 jiao3 xun2 yang2 yin3 ， qian1 nian2 ke3 wei2 ou3 。
- yi4 cong2 han4 dao4 ping2 ， shi4 shi4 wu2 fen1 jiu1 。
- xing1 wen2 qi2 qi1 zheng4 ， tian1 zhou2 ming2 er4 dou3 。
- zhao4 shi4 yang2 gong1 jing1 ， zhi1 jun1 zai4 lin2 sou3 。
- mo4 xue2 ying3 yang2 zi3 ， qing3 shi1 gao1 shan1 sou3 。
- chu1 chu3 fan1 wo3 jun1 ， huan2 lai2 hui4 ya2 fu4 。

## 注释

## 译文

## 赏析
