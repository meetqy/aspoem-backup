---
id: hu-quan-lin-ping-dao-zhong-yong-po-lao-xue-zhong-chang-yun-da-liu-si-bo
title: 臨平道中用坡老雪中長韵答劉寺簿
titlePinyin: lin2 ping2 dao4 zhong1 yong4 po1 lao3 xue3 zhong1 chang2 yun4 da2 liu2 si4 bo2
titleSlug: lin-ping-dao-zhong-yong-po-lao-xue-zhong-chang-yun-da-liu-si-bo
author: 胡銓
authorPinyin: hu2 quan2
authorSlug: hu-quan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 從來無逸爲元龜，艱難稼穡誠宜知。
- 奚爲三老凍且餒，不以仁政勤噓吹。
- 澹菴野人錯料事，苦吟對雪空掀髭。
- 蘇仙漫解賦曉浩，韓子亦徒歌晚澌。
- 兩翁句法豈不好，祇欠鯁語書安危。
- 先生忍寒蹋凜冽，著屐步步如爰絲。
- 憂民未減胼胝叟，挾纊擁貂吾忍爲。
- 斲水長哦壓郊島，令我玩味終朝持。
- 肯同俠窟暖金帳，不說莊生姑射肌。
- 平生浮雲睨卿相，往往羞談蔡克兒。
- 向來編研國朝事，典刑一一裨明時。
- 側聞玉音猶在耳，記錄姓名標殿帷。
- 遄歸承明定不日，啟沃要領親鳳姿。
- 莫將篇什助雪虐，好吐忠嘉淳俗漓。
- 致君宜許堯相稷，活國未慚唐宰墀。
- 嗟予三黜從此逝，已覺別袖風披披。
- 扁舟却憶剡溪老，夢寐早逐心旌馳。
- 古風永祕此囊錦，惡語勿笑吾言巵。
- 行行自愛保明哲，咄咄賢業追規隨。
- 况復君家有故事，元城先生劉器之。

## 拼音

- cong2 lai2 wu2 yi4 wei2 yuan2 gui1 ， jian1 nan2 jia4 se4 cheng2 yi2 zhi1 。
- xi1 wei2 san1 lao3 dong4 qie3 nei3 ， bu4 yi3 ren2 zheng4 qin2 xu1 chui1 。
- dan4 an1 ye3 ren2 cuo4 liao4 shi4 ， ku3 yin2 dui4 xue3 kong1 xian1 zi1 。
- su1 xian1 man4 jie3 fu4 xiao3 hao4 ， han2 zi3 yi4 tu2 ge1 wan3 si1 。
- liang3 weng1 ju4 fa3 qi3 bu4 hao3 ， qi2 qian4 geng3 yu3 shu1 an1 wei1 。
- xian1 sheng0 ren3 han2 ta4 lin3 lie4 ， zhu4 ji1 bu4 bu4 ru2 yuan2 si1 。
- you1 min2 wei4 jian3 pian2 zhi1 sou3 ， xie2 kuang4 yong1 diao1 wu2 ren3 wei2 。
- zhuo2 shui3 chang2 o4 ya1 jiao1 dao3 ， ling4 wo3 wan2 wei4 zhong1 chao2 chi2 。
- ken3 tong2 xia2 ku1 nuan3 jin1 zhang4 ， bu4 shuo1 zhuang1 sheng1 gu1 she4 ji1 。
- ping2 sheng1 fu2 yun2 ni4 qing1 xiang4 ， wang3 wang3 xiu1 tan2 cai4 ke4 er2 。
- xiang4 lai2 bian1 yan2 guo2 chao2 shi4 ， dian3 xing2 yi1 yi1 bi4 ming2 shi2 。
- ce4 wen2 yu4 yin1 you2 zai4 er3 ， ji4 lu4 xing4 ming2 biao1 dian4 wei2 。
- chuan2 gui1 cheng2 ming2 ding4 bu2 ri4 ， qi3 wo4 yao4 ling3 qin1 feng4 zi1 。
- mo4 jiang1 pian1 shi2 zhu4 xue3 nüe4 ， hao3 tu3 zhong1 jia1 chun2 su2 li2 。
- zhi4 jun1 yi2 xu1 yao2 xiang1 ji4 ， huo2 guo2 wei4 can2 tang2 zai3 chi2 。
- jie1 yu3 san1 chu4 cong2 ci3 shi4 ， yi3 jue2 bie2 xiu4 feng1 pi1 pi1 。
- pian1 zhou1 que4 yi4 shan4 xi1 lao3 ， meng4 mei4 zao3 zhu2 xin1 jing1 chi2 。
- gu3 feng1 yong3 bi4 ci3 nang2 jin3 ， e4 yu3 wu4 xiao4 wu2 yan2 zhi1 。
- xing2 xing2 zi4 ai4 bao3 ming2 zhe2 ， duo1 duo1 xian2 ye4 zhui1 gui1 sui2 。
- kuang4 fu4 jun1 jia1 you3 gu4 shi0 ， yuan2 cheng2 xian1 sheng0 liu2 qi4 zhi1 。

## 注释

## 译文

## 赏析
