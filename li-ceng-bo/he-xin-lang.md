---
id: li-ceng-bo-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 宋
dynastyPinyin: song4
dynastySlug: song
tags: []
---

## 正文

- 万里归朝去。
- 倚江亭、绿波碧色，一川晴絮。
- 赢得威名留草木，玉垒雪山高处。
- 未应减、平淮裴度。
- 见说金瓯书字久，待公来、便作商岩雨。
- 休望却，蜀都赋。
- 旌旗回首春城暮。
- 听樯头、飞燕似把，人情低诉。
- 两两三三鸥鹭里，拍拍船儿一羽。
- 算惟有、清芬载取。
- 百万人家儿样恋，恨柳风、不为留连住。
- 离梦绕，沙堤路。

## 拼音

- wan4 li3 gui1 chao2 qu4 。
- yi3 jiang1 ting2 、 lü4 bo1 bi4 se4 ， yi4 chuan1 qing2 xu4 。
- ying2 de2 wei1 ming2 liu2 cao3 mu4 ， yu4 lei3 xue3 shan1 gao1 chu4 。
- wei4 ying4 jian3 、 ping2 huai2 pei2 du4 。
- jian4 shuo1 jin1 ou1 shu1 zi4 jiu3 ， dai4 gong1 lai2 、 bian4 zuo4 shang1 yan2 yu3 。
- xiu1 wang4 que4 ， shu3 du1 fu4 。
- jing1 qi2 hui2 shou3 chun1 cheng2 mu4 。
- ting1 qiang2 tou2 、 fei1 yan4 si4 ba3 ， ren2 qing2 di1 su4 。
- liang3 liang3 san1 san1 ou1 lu4 li3 ， pai1 pai1 chuan2 er0 yi4 yu3 。
- suan4 wei2 you3 、 qing1 fen1 zai3 qu3 。
- bai3 wan4 ren2 jia1 er2 yang4 lian4 ， hen4 liu3 feng1 、 bu4 wei2 liu2 lian2 zhu4 。
- li2 meng4 rao4 ， sha1 di1 lu4 。

## 注释

## 译文

## 赏析
