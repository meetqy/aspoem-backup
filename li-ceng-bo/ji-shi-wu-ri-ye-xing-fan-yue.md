---
id: li-ceng-bo-ji-shi-wu-ri-ye-xing-fan-yue
title: 記十五日夜星犯月
titlePinyin: ji4 shi2 wu3 ri4 ye4 xing1 fan4 yue4
titleSlug: ji-shi-wu-ri-ye-xing-fan-yue
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兩月之間星入斗，疇昔之夜星入月。
- 入斗前史驗虜走，入月韓詩應虜滅。
- 昭然垂象不輕示，適驗天心厭胡羯。
- 此胡蠶食諸戎盡，雲擾中原野流血。
- 去年突然渡江左，幾欲長驅控京闕。
- 使其得氣不擊敗，延及生靈禍何烈。
- 衣冠正統幸陰佑，依然天塹限南北。
- 乃知碩果弗盡剝，東南生意不終絕。
- 吾皇修德務飭己，悔悟一念足對越。
- 正當歲星在吳分，不待一言退熒惑。
- 胡運百載天將亡，兩星炯炯豈虛設。
- 自今有道守四夷，海寓一家混吳越。
- 病夫得復見太平，願以餘年老農業。

## 拼音

- liang3 yue4 zhi1 jian4 xing1 ru4 dou4 ， chou2 xi1 zhi1 ye4 xing1 ru4 yue4 。
- ru4 dou4 qian2 shi3 yan4 lu3 zou3 ， ru4 yue4 han2 shi1 ying1 lu3 mie4 。
- zhao1 ran2 chui2 xiang4 bu4 qing1 shi4 ， shi4 yan4 tian1 xin1 yan4 hu2 jie2 。
- ci3 hu2 can2 shi2 zhu1 rong2 jin4 ， yun2 rao3 zhong1 yuan2 ye3 liu2 xue4 。
- qu4 nian2 tu1 ran2 du4 jiang1 zuo3 ， ji1 yu4 chang2 qu1 kong4 jing1 que4 。
- shi3 qi2 de2 qi4 bu4 ji1 bai4 ， yan2 ji2 sheng1 ling2 huo4 he2 lie4 。
- yi1 guan1 zheng4 tong3 xing4 yin1 you4 ， yi1 ran2 tian1 qian4 xian4 nan2 bei3 。
- nai3 zhi1 shuo4 guo3 fu2 jin4 bao1 ， dong1 nan2 sheng1 yi4 bu4 zhong1 jue2 。
- wu2 huang2 xiu1 de2 wu4 chi4 ji3 ， hui3 wu4 yi2 nian4 zu2 dui4 yue4 。
- zheng4 dang1 sui4 xing1 zai4 wu2 fen1 ， bu2 dai4 yi4 yan2 tui4 ying2 huo4 。
- hu2 yun4 bai3 zai4 tian1 jiang1 wang2 ， liang3 xing1 jiong3 jiong3 qi3 xu1 she4 。
- zi4 jin1 you3 dao4 shou3 si4 yi2 ， hai3 yu4 yi4 jia1 hun4 wu2 yue4 。
- bing4 fu1 de2 fu4 jian4 tai4 ping2 ， yuan4 yi3 yu2 nian2 lao3 nong2 ye4 。

## 注释

## 译文

## 赏析
