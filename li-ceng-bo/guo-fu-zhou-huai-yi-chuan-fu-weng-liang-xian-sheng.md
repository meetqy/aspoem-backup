---
id: li-ceng-bo-guo-fu-zhou-huai-yi-chuan-fu-weng-liang-xian-sheng
title: 過涪州懷伊川涪翁兩先生
titlePinyin: guo4 fu2 zhou1 huai2 yi1 chuan1 fu2 weng1 liang3 xian1 sheng0
titleSlug: guo-fu-zhou-huai-yi-chuan-fu-weng-liang-xian-sheng
author: 李曾伯
authorPinyin: li3 ceng2 bo2
authorSlug: li-ceng-bo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昌黎昔作潮州游，潮人百世稱名州。
- 又聞柳州柳子厚，柳人至今愛其柳。
- 二公皆以文鳴唐，所至不偶爲異常。
- 卒今江海流落地，化作文物聲名鄉。
- 涪南僻在巴子國，地絕中州少人物。
- 天將儒道淑是邦，曾向先朝處羈客。
- 河南夫子間世賢，山谷老叟人間仙。
- 一時轍迹相繼至，頓使光價增山川。
- 嘗嗟道從孟軻死，一貫誰能接原委。
- 又嗟詩自杜甫亡，四海誰能造詩壘。
- 幸生伊洛續聖傳，鳶魚遂復窮天淵。
- 從而江右振餘響，清廟又得存遺絃。
- 今踰元祐二百載，草木涪人尚知愛。
- 文章性命雖匪倖，氣象風流久皆在。
- 惜乎兩公生盛時，下與屈賈同驅馳。
- 涪人則幸公不幸，天下應怨涪人私。

## 拼音

- chang1 li2 xi1 zuo4 chao2 zhou1 you2 ， chao2 ren2 bai3 shi4 cheng1 ming2 zhou1 。
- you4 wen2 liu3 zhou1 liu3 zi0 hou4 ， liu3 ren2 zhi4 jin1 ai4 qi2 liu3 。
- er4 gong1 jie1 yi3 wen2 ming2 tang2 ， suo3 zhi4 bu4 ou3 wei2 yi4 chang2 。
- zu2 jin1 jiang1 hai3 liu2 luo4 di4 ， hua4 zuo4 wen2 wu4 sheng1 ming2 xiang1 。
- fu2 nan2 pi4 zai4 ba1 zi3 guo2 ， di4 jue2 zhong1 zhou1 shao3 ren2 wu4 。
- tian1 jiang1 ru2 dao4 shu1 shi4 bang1 ， ceng2 xiang4 xian1 chao2 chu3 ji1 ke4 。
- he2 nan2 fu1 zi3 jian4 shi4 xian2 ， shan1 gu3 lao3 sou3 ren2 jian4 xian1 。
- yi4 shi2 zhe2 ji4 xiang1 ji4 zhi4 ， dun4 shi3 guang1 jia4 zeng1 shan1 chuan1 。
- chang2 jie1 dao4 cong2 meng4 ke1 si3 ， yi2 guan4 shui2 neng2 jie1 yuan2 wei3 。
- you4 jie1 shi1 zi4 du4 fu3 wang2 ， si4 hai3 shui2 neng2 zao4 shi1 lei3 。
- xing4 sheng1 yi1 luo4 xu4 sheng4 chuan2 ， yuan1 yu2 sui4 fu4 qiong2 tian1 yuan1 。
- cong2 er2 jiang1 you4 zhen4 yu2 xiang3 ， qing1 miao4 you4 de2 cun2 yi2 xian2 。
- jin1 yu2 yuan2 you4 er4 bai3 zai4 ， cao3 mu4 fu2 ren2 shang4 zhi1 ai4 。
- wen2 zhang1 xing4 ming4 sui1 fei3 xing4 ， qi4 xiang4 feng1 liu2 jiu3 jie1 zai4 。
- xi1 hu1 liang3 gong1 sheng1 sheng4 shi2 ， xia4 yu3 qu1 jia3 tong2 qu1 chi2 。
- fu2 ren2 ze2 xing4 gong1 bu2 xing4 ， tian1 xia4 ying1 yuan4 fu2 ren2 si1 。

## 注释

## 译文

## 赏析
