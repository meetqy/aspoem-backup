---
id: peng-ru-li-da-tong-she-you-ning-xiang-chi
title: 答同舍游凝祥池
titlePinyin: da2 tong2 she4 you2 ning2 xiang2 chi2
titleSlug: da-tong-she-you-ning-xiang-chi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仙宮神靈之所宅，樓閣倚天一千尺。
- 先生好游猶挾冊，藜莧不慚吾鼎食。
- 凝祥池頭三月春，腰金騎狨多貴人。
- 天邊五岳烟霞闊，海上三山雨露新。
- 蛺蝶能飛燕能舞，鳳凰在雲鴻在渚。
- 仙人驂鸞入雲霧，寂寂不聞青鳥語。
- 洞天落日晚沉沉，漁舟縹緲桃源深。
- 紅玉坐看花著子，青雲行見葉成陰。
- 疾雷怒飛風雨急，瘦馬不行歸旆濕。
- 投閒一日須一來，歲時變化猶呼吸。

## 拼音

- xian1 gong1 shen2 ling2 zhi1 suo3 zhai2 ， lou2 ge2 yi3 tian1 yi4 qian1 chi3 。
- xian1 sheng0 hao3 you2 you2 xie2 ce4 ， li2 xian4 bu4 can2 wu2 ding3 shi2 。
- ning2 xiang2 chi2 tou2 san1 yue4 chun1 ， yao1 jin1 qi2 rong2 duo1 gui4 ren2 。
- tian1 bian1 wu3 yue4 yan1 xia2 kuo4 ， hai3 shang4 san1 shan1 yu3 lu4 xin1 。
- jia2 die2 neng2 fei1 yan4 neng2 wu3 ， feng4 huang2 zai4 yun2 hong2 zai4 zhu3 。
- xian1 ren2 can1 luan2 ru4 yun2 wu4 ， ji4 ji4 bu4 wen2 qing1 niao3 yu3 。
- dong4 tian1 luo4 ri4 wan3 chen2 chen2 ， yu2 zhou1 piao3 miao3 tao2 yuan2 shen1 。
- hong2 yu4 zuo4 kan4 hua1 zhu4 zi3 ， qing1 yun2 xing2 jian4 ye4 cheng2 yin1 。
- ji2 lei2 nu4 fei1 feng1 yu3 ji2 ， shou4 ma3 bu4 xing2 gui1 pei4 shi1 。
- tou2 xian2 yi2 ri4 xu1 yi4 lai2 ， sui4 shi2 bian4 hua4 you2 hu1 xi1 。

## 注释

## 译文

## 赏析
