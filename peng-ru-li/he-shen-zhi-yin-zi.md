---
id: peng-ru-li-he-shen-zhi-yin-zi
title: 和深之飲字
titlePinyin: he2 shen1 zhi1 yin3 zi4
titleSlug: he-shen-zhi-yin-zi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮陰方欲歸，故故作凝凜。
- 乾坤幾日雪，晝作宵還甚。
- 寒威鎮氛沴，和氣生豐稔。
- 君子有酒食，健啖亦豪飲。
- 虀鹽本吾味，笑此已多品。
- 芬芳臭如蘭，爛熳文似錦。
- 夜闌燭花低，更轉鳥聲噤。
- 私飲樂已湛，情話言尤審。
- 駑才負荷重，終夕無安寢。
- 樓頭鐘幾聲，展轉屢欹枕。

## 拼音

- qiong2 yin1 fang1 yu4 gui1 ， gu4 gu4 zuo4 ning2 lin3 。
- qian2 kun1 ji1 ri4 xue3 ， zhou4 zuo4 xiao1 huan2 shen4 。
- han2 wei1 zhen4 fen1 li4 ， he2 qi4 sheng1 feng1 ren3 。
- jun1 zi3 you3 jiu3 shi2 ， jian4 dan4 yi4 hao2 yin3 。
- ji1 yan2 ben3 wu2 wei4 ， xiao4 ci3 yi3 duo1 pin3 。
- fen1 fang1 chou4 ru2 lan2 ， lan4 man4 wen2 si4 jin3 。
- ye4 lan2 zhu2 hua1 di1 ， geng4 zhuan3 niao3 sheng1 jin4 。
- si1 yin3 le4 yi3 zhan4 ， qing2 hua4 yan2 you2 shen3 。
- nu2 cai2 fu4 he4 zhong4 ， zhong1 xi1 wu2 an1 qin3 。
- lou2 tou2 zhong1 ji1 sheng1 ， zhan3 zhuan3 lü3 qi1 zhen3 。

## 注释

## 译文

## 赏析
