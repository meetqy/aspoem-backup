---
id: peng-ru-li-xi-zai-heng-gang-xi-shan-yu-zhang-ji-you-yi-fu-you-xiang-bie-ge-shu-nian-yi-jin-dong-xie-hou-yu-ci-xiang-yu-yin-jiu-dao-gu-jiu-shen-le-yin-ge-wei-shi-yi-jian-suo-huai
title: 昔在橫港西山與張季友儀父游相別各數年矣今冬邂逅于此相與飲酒道故舊甚樂因各爲詩以見所懷
titlePinyin: xi1 zai4 heng2 gang3 xi1 shan1 yu3 zhang1 ji4 you3 yi2 fu4 you2 xiang1 bie2 ge4 shu4 nian2 yi3 jin1 dong1 xie4 hou4 yu2 ci3 xiang1 yu3 yin3 jiu3 dao4 gu4 jiu4 shen4 le4 yin1 ge4 wei2 shi1 yi3 jian4 suo3 huai2
titleSlug: xi-zai-heng-gang-xi-shan-yu-zhang-ji-you-yi-fu-you-xiang-bie-ge-shu-nian-yi-jin-dong-xie-hou-yu-ci-xiang-yu-yin-jiu-dao-gu-jiu-shen-le-yin-ge-wei-shi-yi-jian-suo-huai
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 久別西山夜，每懷橫水春。
- 珪璋元自合，手足更相親。
- 頗笑曾參魯，尤知管仲貧。
- 酒行脩水石，詩就寫松筠。
- 薄宦分南北，浮生共屈伸。
- 往來俱日月，出入見參辰。
- 驛騎歸何晚，郵書寄稍頻。
- 離羣初會面，話別故傷神。
- 束縛隨時世，低徊喪本真。
- 點衣塵土舊，侵鬢雪霜新。
- 蝴蝶南華夢，芭蕉居士身。
- 幾時江海去，相看老垂綸。

## 拼音

- jiu3 bie2 xi1 shan1 ye4 ， mei3 huai2 heng2 shui3 chun1 。
- gui1 zhang1 yuan2 zi4 he2 ， shou3 zu2 geng4 xiang1 qin1 。
- po1 xiao4 ceng2 can1 lu3 ， you2 zhi1 guan3 zhong4 pin2 。
- jiu3 xing2 xiu1 shui3 shi2 ， shi1 jiu4 xie3 song1 yun2 。
- bao2 huan4 fen1 nan2 bei3 ， fu2 sheng1 gong4 qu1 shen1 。
- wang3 lai2 ju4 ri4 yue4 ， chu1 ru4 jian4 can1 chen2 。
- yi4 qi2 gui1 he2 wan3 ， you2 shu1 ji4 shao1 bin1 。
- li2 qun2 chu1 hui4 mian4 ， hua4 bie2 gu4 shang1 shen2 。
- shu4 fu4 sui2 shi2 shi4 ， di1 huai2 sang1 ben3 zhen1 。
- dian3 yi1 chen2 tu3 jiu4 ， qin1 bin4 xue3 shuang1 xin1 。
- hu2 die2 nan2 hua2 meng4 ， ba1 jiao1 ju1 shi4 shen1 。
- ji1 shi2 jiang1 hai3 qu4 ， xiang1 kan4 lao3 chui2 lun2 。

## 注释

## 译文

## 赏析
