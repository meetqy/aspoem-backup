---
id: peng-ru-li-da-shu-gong-xie-ji-jiu
title: 答蜀公謝寄酒
titlePinyin: da2 shu3 gong1 xie4 ji4 jiu3
titleSlug: da-shu-gong-xie-ji-jiu
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 彼酒孰爲之，湛然若天成。
- 爲之非草草，纖悉中度程。
- 其香匹幽蘭，色不減瓊英。
- 采采白菊花，亦酌潭水清。
- 潭水取之源，擇菊廢枝莖。
- 我將饗明神，乃獨以其精。
- 千里馳寄公，非將解公酲。
- 祝公百年壽，多益不爲盈。
- 想公初飲時，瑩徹顔微赬。
- 幽吟倚巖石，緩步睨層城。
- 爰聞在陰鶴，載嘆出谷鶑。
- 我聞至人心，萬物莫足攖。
- 存亡漫憂喜，泛然若無情。
- 此理公得之，奚藉醪醴并。

## 拼音

- bi3 jiu3 shu2 wei2 zhi1 ， zhan4 ran2 ruo4 tian1 cheng2 。
- wei2 zhi1 fei1 cao3 cao3 ， xian1 xi1 zhong1 du4 cheng2 。
- qi2 xiang1 pi3 you1 lan2 ， se4 bu4 jian3 qiong2 ying1 。
- cai3 cai3 bai2 ju2 hua1 ， yi4 zhuo2 tan2 shui3 qing1 。
- tan2 shui3 qu3 zhi1 yuan2 ， ze2 ju2 fei4 zhi1 jing4 。
- wo3 jiang1 xiang3 ming2 shen2 ， nai3 du2 yi3 qi2 jing1 。
- qian1 li3 chi2 ji4 gong1 ， fei1 jiang1 jie3 gong1 cheng2 。
- zhu4 gong1 bai3 nian2 shou4 ， duo1 yi4 bu4 wei2 ying2 。
- xiang3 gong1 chu1 yin3 shi2 ， ying2 che4 yan2 wei1 cheng1 。
- you1 yin2 yi3 yan2 shi2 ， huan3 bu4 ni4 ceng2 cheng2 。
- yuan2 wen2 zai4 yin1 he4 ， zai4 tan4 chu1 gu3 ying1 。
- wo3 wen2 zhi4 ren2 xin1 ， wan4 wu4 mo4 zu2 ying1 。
- cun2 wang2 man4 you1 xi3 ， fan4 ran2 ruo4 wu2 qing2 。
- ci3 li3 gong1 de2 zhi1 ， xi1 jie4 lao2 li3 bing4 。

## 注释

## 译文

## 赏析
