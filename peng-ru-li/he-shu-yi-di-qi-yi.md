---
id: peng-ru-li-he-shu-yi-di-qi-yi
title: 和叔宜弟  其一
titlePinyin: he2 shu1 yi2 di4     qi2 yi1
titleSlug: he-shu-yi-di-qi-yi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 悠悠白雲飛，戚戚感我情。
- 白雲行四方，顧我豈憚行。
- 投袂起番水，荷擔指宜城。
- 所懷再踰秋，計以頃刻成。
- 遠裝有書帙，貧囊無金籯。
- 馬羸半徒步，僕瘦復兼程。
- 天寒雪頻飛，山阻路少平。
- 林端虎豹跡，驛後豺狼聲。
- 我行有所懷，雖壯如孩嬰。
- 入門旅愁破，侍席春風生。
- 丁寧道懷感，惻怛一坐傾。
- 我今授汝記，汝當以孝名。
- 孝能事其親，榮亦及乃兄。
- 乃兄久衰矣，山川倦遐征。
- 歸與治爾田，我歸耦而耕。

## 拼音

- you1 you1 bai2 yun2 fei1 ， qi1 qi1 gan3 wo3 qing2 。
- bai2 yun2 xing2 si4 fang1 ， gu4 wo3 qi3 dan4 xing2 。
- tou2 mei4 qi3 fan1 shui3 ， he2 dan1 zhi3 yi2 cheng2 。
- suo3 huai2 zai4 yu2 qiu1 ， ji4 yi3 qing3 ke4 cheng2 。
- yuan3 zhuang1 you3 shu1 zhi4 ， pin2 nang2 wu2 jin1 ying2 。
- ma3 lei2 ban4 tu2 bu4 ， pu2 shou4 fu4 jian1 cheng2 。
- tian1 han2 xue3 bin1 fei1 ， shan1 zu3 lu4 shao3 ping2 。
- lin2 duan1 hu3 bao4 ji4 ， yi4 hou4 chai2 lang2 sheng1 。
- wo3 xing2 you3 suo3 huai2 ， sui1 zhuang4 ru2 hai2 ying1 。
- ru4 men2 lü3 chou2 po4 ， shi4 xi2 chun1 feng1 sheng1 。
- ding1 ning2 dao4 huai2 gan3 ， ce4 da2 yi2 zuo4 qing1 。
- wo3 jin1 shou4 ru3 ji4 ， ru3 dang1 yi3 xiao4 ming2 。
- xiao4 neng2 shi4 qi2 qin1 ， rong2 yi4 ji2 nai3 xiong1 。
- nai3 xiong1 jiu3 shuai1 yi3 ， shan1 chuan1 juan4 xia2 zheng1 。
- gui1 yu3 zhi4 er3 tian2 ， wo3 gui1 ou3 er2 geng1 。

## 注释

## 译文

## 赏析
