---
id: wang-an-zhong-chang-ju-song-yi-dao-ji-ru-he-da-er-xia-chuan-sheng-shi-yi-yong-ci-yun-yi-dao-fu-he-yi-pian-pian-mo-po-ji-shao-yi-yu-bu-xiao-yin-zai-fu-ci-chuan-sheng-yin-jia-shu-wen-bi-shu-huo-ke-da-yi-dao
title: 長句送以道既辱和答而夏傳聖詩亦用此韻以道復和一篇篇末頗及少逸與不肖因再賦此傳聖姻家書問必數或可達以道
titlePinyin: chang2 ju4 song4 yi3 dao4 ji4 ru3 he2 da2 er2 xia4 chuan2 sheng4 shi1 yi4 yong4 ci3 yun4 yi3 dao4 fu4 he2 yi4 pian1 pian1 mo4 po1 ji2 shao3 yi4 yu3 bu2 xiao4 yin1 zai4 fu4 ci3 chuan2 sheng4 yin1 jia1 shu1 wen4 bi4 shu4 huo4 ke3 da2 yi3 dao4
titleSlug: chang-ju-song-yi-dao-ji-ru-he-da-er-xia-chuan-sheng-shi-yi-yong-ci-yun-yi-dao-fu-he-yi-pian-pian-mo-po-ji-shao-yi-yu-bu-xiao-yin-zai-fu-ci-chuan-sheng-yin-jia-shu-wen-bi-shu-huo-ke-da-yi-dao
author: 王安中
authorPinyin: wang2 an1 zhong1
authorSlug: wang-an-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 癯儒緩趨走，不堪備游徼。
- 古心乏嫵媚，亦莫齒優笑。
- 十年營負郭，畢願了租調。
- 詩書祝兒輩，風味久必肖。
- 文窮覓退之，錢癖減和嶠。
- 此計墮渺茫，浪出豈炫燿。
- 官供取無耻，幾不類椎剽。
- 退食獨委蛇，顧欲輩周召。
- 誰論玄尚白，端覺壯非少。
- 緬懷千載人，有道混屠釣。
- 風雲隨闊步，功業付長嘯。
- 事成有辭爵，緣斷或遺照。
- 飛潛無必同，出處信俱妙。
- 肯以牛衣泣，求因狗監召。
- 竟知貂尾短，何益鳶肩峭。
- 士初如大刀，天高看拔鞘。
- 提携龍雀環，膽破勒與曜。
- 斷蛟剸犀兕，左右隨所詔。
- 用舍要有時，遽欲帝閽叫。
- 沾襟豈終悔，失馬勿前弔。
- 龜寜行曳泥，犧怯牽荐廟。
- 但逃明火灼，詎厭短芻噍。
- 固窮而山立，吾儕當勉劭。
- 無禍福莫長，安用綠章醮。
- 我今百念灰，內熱息心燒。
- 來親晁氏賢，不住頭忽掉。
- 淋淫雨十日，坐恐行嚢漂。
- 新篇寄鄴城，鐘磬逼耳竅。
- 舂撞到彭夏，餘子敢輕譙。
- 是公天機深，世故成錯料。
- 良醫百遇毒，彼已病俱療。
- 淵明寓託遠，捉扇贊荷蓧。
- 吾將急捕逐，八表寫長眺。
- 遲暮儻同歸，升斗何足要。

## 拼音

- qu2 ru2 huan3 qu1 zou3 ， bu4 kan1 bei4 you2 jiao3 。
- gu3 xin1 fa2 wu3 mei4 ， yi4 mo4 chi3 you1 xiao4 。
- shi2 nian2 ying2 fu4 guo1 ， bi4 yuan4 le0 zu1 diao4 。
- shi1 shu1 zhu4 er2 bei4 ， feng1 wei4 jiu3 bi4 xiao4 。
- wen2 qiong2 mi4 tui4 zhi1 ， qian2 pi3 jian3 he2 jiao4 。
- ci3 ji4 duo4 miao3 mang2 ， lang4 chu1 qi3 xuan4 yao4 。
- guan1 gong4 qu3 wu2 chi3 ， ji1 bu2 lei4 zhui1 piao1 。
- tui4 shi2 du2 wei1 yi2 ， gu4 yu4 bei4 zhou1 zhao4 。
- shui2 lun4 xuan2 shang4 bai2 ， duan1 jue2 zhuang4 fei1 shao3 。
- mian3 huai2 qian1 zai4 ren2 ， you3 dao4 hun4 tu2 diao4 。
- feng1 yun2 sui2 kuo4 bu4 ， gong1 ye4 fu4 chang2 xiao4 。
- shi4 cheng2 you3 ci2 jue2 ， yuan2 duan4 huo4 yi2 zhao4 。
- fei1 qian2 wu2 bi4 tong2 ， chu1 chu3 xin4 ju4 miao4 。
- ken3 yi3 niu2 yi1 qi4 ， qiu2 yin1 gou3 jian1 zhao4 。
- jing4 zhi1 diao1 wei3 duan3 ， he2 yi4 yuan1 jian1 qiao4 。
- shi4 chu1 ru2 da4 dao1 ， tian1 gao1 kan4 ba2 qiao4 。
- ti2 xie2 long2 que4 huan2 ， dan3 po4 le4 yu3 yao4 。
- duan4 jiao1 tuan2 xi1 si4 ， zuo3 you4 sui2 suo3 zhao4 。
- yong4 she4 yao4 you3 shi2 ， ju4 yu4 di4 hun1 jiao4 。
- zhan1 jin1 qi3 zhong1 hui3 ， shi1 ma3 wu4 qian2 diao4 。
- gui1 ning2 xing2 ye4 ni2 ， xi1 qie4 qian1 jian4 miao4 。
- dan4 tao2 ming2 huo3 zhuo2 ， ju4 yan4 duan3 chu2 jiao4 。
- gu4 qiong2 er2 shan1 li4 ， wu2 chai2 dang1 mian3 shao4 。
- wu2 huo4 fu2 mo4 chang2 ， an1 yong4 lü4 zhang1 jiao4 。
- wo3 jin1 bai3 nian4 hui1 ， nei4 re4 xi1 xin1 shao1 。
- lai2 qin1 chao2 shi4 xian2 ， bu2 zhu4 tou2 hu1 diao4 。
- lin2 yin2 yu3 shi2 ri4 ， zuo4 kong3 xing2 nang2 piao1 。
- xin1 pian1 ji4 ye4 cheng2 ， zhong1 qing4 bi1 er3 qiao4 。
- chong1 zhuang4 dao4 peng2 xia4 ， yu2 zi3 gan3 qing1 qiao2 。
- shi4 gong1 tian1 ji1 shen1 ， shi4 gu4 cheng2 cuo4 liao4 。
- liang2 yi1 bai3 yu4 du2 ， bi3 yi3 bing4 ju4 liao2 。
- yuan1 ming2 yu4 tuo1 yuan3 ， zhuo1 shan4 zan4 he2 diao4 。
- wu2 jiang1 ji2 bu3 zhu2 ， ba1 biao3 xie3 chang2 tiao4 。
- chi2 mu4 tang3 tong2 gui1 ， sheng1 dou3 he2 zu2 yao4 。

## 注释

## 译文

## 赏析
