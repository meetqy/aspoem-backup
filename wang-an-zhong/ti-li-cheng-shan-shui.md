---
id: wang-an-zhong-ti-li-cheng-shan-shui
title: 題李成山水
titlePinyin: ti2 li3 cheng2 shan1 shui3
titleSlug: ti-li-cheng-shan-shui
author: 王安中
authorPinyin: wang2 an1 zhong1
authorSlug: wang-an-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五日十日一水石，此言雖工蓋其跡。
- 請看天地開闢初，豈鑄日魂鎔月魄。
- 忽然而成隨所遇，納護風雲元滿肚。
- 吐爲千偈口瀾翻，游戲法中同一趣。
- 李侯落筆風烟氣，妙處欲回真宰意。
- 扁舟不動水粘天，落日孤明山若倚。
- 斷猿吟掛清楓林，澗松倒卧猶十尋。
- 白鷗似作終老計，浮雲自在年何深。
- 由來神品完天力，一抺江流吞萬磧。
- 寸量尺度但形摹，畫史如山爾何得。
- 貴人費盡千黄金，寶奩玉軸誰敢爭。
- 一聲常賣落公手，世間得喪誰虧盈。
- 我生懶率更疏放，只有幼輿巖石相。
- 它時真作畫中人，儻辱書來問無恙。

## 拼音

- wu3 ri4 shi2 ri4 yi4 shui3 shi2 ， ci3 yan2 sui1 gong1 gai4 qi2 ji4 。
- qing3 kan4 tian1 di4 kai1 pi4 chu1 ， qi3 zhu4 ri4 hun2 rong2 yue4 po4 。
- hu1 ran2 er2 cheng2 sui2 suo3 yu4 ， na4 hu4 feng1 yun2 yuan2 man3 du4 。
- tu3 wei2 qian1 ji4 kou3 lan2 fan1 ， you2 xi4 fa3 zhong1 tong2 yi2 qu4 。
- li3 hou2 luo4 bi3 feng1 yan1 qi4 ， miao4 chu3 yu4 hui2 zhen1 zai3 yi4 。
- pian1 zhou1 bu2 dong4 shui3 nian2 tian1 ， luo4 ri4 gu1 ming2 shan1 ruo4 yi3 。
- duan4 yuan2 yin2 gua4 qing1 feng1 lin2 ， jian4 song1 dao3 wo4 you2 shi2 xun2 。
- bai2 ou1 si4 zuo4 zhong1 lao3 ji4 ， fu2 yun2 zi4 zai4 nian2 he2 shen1 。
- you2 lai2 shen2 pin3 wan2 tian1 li4 ， yi2 mei4 jiang1 liu2 tun1 wan4 qi4 。
- cun4 liang2 chi3 du4 dan4 xing2 mo2 ， hua4 shi3 ru2 shan1 er3 he2 de2 。
- gui4 ren2 fei4 jin4 qian1 huang2 jin1 ， bao3 lian2 yu4 zhou2 shui2 gan3 zheng1 。
- yi4 sheng1 chang2 mai4 luo4 gong1 shou3 ， shi4 jian4 de2 sang1 shui2 kui1 ying2 。
- wo3 sheng1 lan3 lü4 geng4 shu1 fang4 ， zhi3 you3 you4 yu2 yan2 shi2 xiang1 。
- ta1 shi2 zhen1 zuo4 hua4 zhong1 ren2 ， tang3 ru3 shu1 lai2 wen4 wu2 yang4 。

## 注释

## 译文

## 赏析
