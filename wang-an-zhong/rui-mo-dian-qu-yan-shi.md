---
id: wang-an-zhong-rui-mo-dian-qu-yan-shi
title: 睿謨殿曲宴詩
titlePinyin: rui4 mo2 dian4 qu3 yan4 shi1
titleSlug: rui-mo-dian-qu-yan-shi
author: 王安中
authorPinyin: wang2 an1 zhong1
authorSlug: wang-an-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上帝通明闕，神霄廣愛天。
- 九光環日月，五色麗雲煙。
- 紫宙開三極，瓊璈列萬仙。
- 希夷塵境斷，彷彿玉經傳。
- 妙道逢昌運，真王撫契賢。
- 龜圖規大壯，龍位正純乾。
- 穹昊親無間，皇居掇自然。
- 剛風同變化，梵氣共陶甄。
- 層觀星潢上，重闉斗柄邊。
- 摩空七雉峻，冠嶠六鼇連。
- 夢想何嘗到，階升信有緣。
- 昕朝初放仗，密燕忽聞宣。
- 清禁來鳴佩，修廊列並肩。
- 獸鋪金半闔，鸞障繡微褰。
- 霽景流庭砌，雷文繪桷梴。
- 宫簾波錦漾，殿榜字金填。
- 花擁巍巍座，香浮秩秩筵。
- 嵩呼稱萬億，韶奏侍三千。
- 華歲稱堯歷，元璣候舜璿。
- 冰霜知臘後，梅柳認春前。
- 造化應呈巧，芳菲已鬬妍。
- 樛枝琱檻小，多葉露桃鮮。
- 錯落飛杯斝，鏘洋雜管絃。
- 承雲歌歷歷，回雪舞翩翩。
- 黼幄祥氛合，銅壺永漏延。
- 鎬京方置醴，羲馭自停鞭。
- 乃聖情彌渥，諸臣意更虔。
- 宗藩親魯衞，相芾拱閎顛。
- 側弁恩光浹，中觴詔蹕旋。
- 寶薰携滿袖，御果得加籩。
- 要賞嬉遊盛，俄追步武遄。
- 騰身複道表，送目夾城堧。
- 仰揖蒼龍象，旁臨艮嶽巔。
- 謳謡紛廣陌，簫鼓樂豐年。
- 赫弈攢輪幰，珍奇集市鄽。
- 博盧多袒跣，飲肆競蹁蹮。
- 蕃衍開朱邸，崔嵬照彩椽。
- 橋虹彎矗矗，江練泮濺濺。
- 擊柝周廬晚，張燈別院先。
- 餘霞摇綺暈，列宿瀉珠躔。
- 浩蕩三山島，稜層十丈蓮。
- 再趨天北極，却立榻東偏。
- 既用家人禮，仍占聖製篇。
- 兕觥從酩酊，蟾魄待嬋娟。
- 轉盼隨親指，環觀得縱穿。
- 曲屏紅浪蹙，巨柱赤虬纏。
- 光透垂葩井，晶銜带璧錢。
- 蕭臺千級峻，重屋八窗全。
- 就席花墩匝，行尊紫袖揎。
- 交輝方爍爍，起立復闐闐。
- 邃宇會寧過，中宵勝賞專。
- 鋪陳尤有韻，清雅不相沿。
- 户箔明瓊串，欄釭水碧棬。
- 規模商甗鑄，款識魯壺鐫。
- 秦曲移箏雁，唐粧儼鬢蟬。
- 窄襟珠綴領，高朵翠爲鈿。
- 喜氣排寒冱，輕颸洒靜便。
- 層牀藉璣組，方鼎炷龍涎。
- 瑪瑙供盤大，玻瓈琢琖圓。
- 暖金傾小榼，屑玉釀新泉。
- 帝子天材異，英姿棣萼聯。
- 頻看揮斗盌，端是吸鯨川。
- 推食俱均逮，攘餐及堕捐。
- 海螯初破殻，江柱乍離淵。
- 寧數披綿雀，休論縮項鯿。
- 南珍誇飣餖，北饌厭烹煎。
- 賜橘懷頳卵，酡顔釂寶船。
- 言歸荷慈惠，末節笑拘攣。
- 放鑰嚴扉啓，籠紗逸足牽。
- 冰輪掛銀漢，夜色映華韉。
- 人識重熙象，功繄獨斷權。
- 五辰今不忒，六氣永無愆。
- 天紀承三古，時雍變八埏。
- 比閭增版籍，疆埸罷戈鋋。
- 文軌包夷夏，弦歌遍幅員。
- 恢儒榮藻茅，作士極魚鳶。
- 肯構詒謀顯，多男景祚綿。
- 迓衡常穆穆，遵路益平平。
- 亭障今踰隴，耕耘久際燕。
- 恩漸鯨海漲，威竄犬戎羶。
- 東擬封云岱，西將款澗瀍。
- 琳科宣蕊笈，玉府下雲軿。
- 帝籍勤初播，宫蠶長自眠。
- 繭絲登六寢，稃米秀中田。
- 廟鶴垂昭假，壇光監吉蠲。
- 靈芝滋菌蠢，甘醴湧潺湲。
- 合教龐風革，頒經衆疾痊。
- 雨隨親禱降，河避上流遷。
- 執契皇猷洽，披圖福物駢。
- 太和輸橐籥，妙用絕蹄筌。
- 此會君臣悅，應光簡冊編。
- 雅稱魚罩罩，頌述鼓咽咽。
- 詎比千齡遇，猶聞四始箋。
- 羈臣起韋布，陋質愧駑鉛。
- 驟俾陪機政，由來出眷憐。
- 恩方拜綸綍，報未效塵涓。
- 密席叨臨勸，凡蹤第曲拳。
- 雖無三峽水，曾步八花塼。
- 聖諭知難稱，才慳合勉旃。
- 鈞天思盡賦，賸續白雲牋。

## 拼音

- shang4 di4 tong1 ming2 que4 ， shen2 xiao1 guang3 ai4 tian1 。
- jiu3 guang1 huan2 ri4 yue4 ， wu3 se4 li2 yun2 yan1 。
- zi3 zhou4 kai1 san1 ji2 ， qiong2 ao2 lie4 wan4 xian1 。
- xi1 yi2 chen2 jing4 duan4 ， pang2 fu2 yu4 jing1 chuan2 。
- miao4 dao4 feng2 chang1 yun4 ， zhen1 wang2 fu3 qi4 xian2 。
- gui1 tu2 gui1 da4 zhuang4 ， long2 wei4 zheng4 chun2 qian2 。
- qiong2 hao4 qin1 wu2 jian4 ， huang2 ju1 duo1 zi4 ran2 。
- gang1 feng1 tong2 bian4 hua4 ， fan4 qi4 gong4 tao2 zhen1 。
- ceng2 guan1 xing1 huang2 shang4 ， zhong4 yin1 dou3 bing3 bian1 。
- mo2 kong1 qi1 zhi4 jun4 ， guan1 jiao4 liu4 ao2 lian2 。
- meng4 xiang3 he2 chang2 dao4 ， jie1 sheng1 xin4 you3 yuan2 。
- xin1 chao2 chu1 fang4 zhang4 ， mi4 yan4 hu1 wen2 xuan1 。
- qing1 jin4 lai2 ming2 pei4 ， xiu1 lang2 lie4 bing4 jian1 。
- shou4 pu1 jin1 ban4 he2 ， luan2 zhang4 xiu4 wei1 qian1 。
- ji4 jing3 liu2 ting2 qi4 ， lei2 wen2 hui4 jue2 chan1 。
- gong1 lian2 bo1 jin3 yang4 ， dian4 bang3 zi4 jin1 tian2 。
- hua1 yong1 wei1 wei1 zuo4 ， xiang1 fu2 zhi4 zhi4 yan2 。
- song1 hu1 cheng1 wan4 yi4 ， shao2 zou4 shi4 san1 qian1 。
- hua2 sui4 cheng1 yao2 li4 ， yuan2 ji1 hou4 shun4 xuan2 。
- bing1 shuang1 zhi1 la4 hou4 ， mei2 liu3 ren4 chun1 qian2 。
- zao4 hua4 ying1 cheng2 qiao3 ， fang1 fei1 yi3 dou4 yan2 。
- jiu1 zhi1 diao1 jian4 xiao3 ， duo1 ye4 lu4 tao2 xian1 。
- cuo4 luo4 fei1 bei1 jia3 ， qiang1 yang2 za2 guan3 xian2 。
- cheng2 yun2 ge1 li4 li4 ， hui2 xue3 wu3 pian1 pian1 。
- fu3 wo4 xiang2 fen1 he2 ， tong2 hu2 yong3 lou4 yan2 。
- gao3 jing1 fang1 zhi4 li3 ， xi1 yu4 zi4 ting2 bian1 。
- nai3 sheng4 qing2 mi2 wo4 ， zhu1 chen2 yi4 geng4 qian2 。
- zong1 fan1 qin1 lu3 wei4 ， xiang1 fei4 gong3 hong2 dian1 。
- ce4 bian4 en1 guang1 jia1 ， zhong1 shang1 zhao4 bi4 xuan2 。
- bao3 xun1 xie2 man3 xiu4 ， yu4 guo3 de2 jia1 bian1 。
- yao4 shang3 xi1 you2 sheng4 ， e2 zhui1 bu4 wu3 chuan2 。
- teng2 shen1 fu4 dao4 biao3 ， song4 mu4 jia1 cheng2 ruan2 。
- yang3 yi1 cang1 long2 xiang4 ， pang2 lin2 gen4 yue4 dian1 。
- ou1 yao2 fen1 guang3 mo4 ， xiao1 gu3 le4 feng1 nian2 。
- he4 yi4 zan3 lun2 xian3 ， zhen1 qi2 ji2 shi4 chan2 。
- bo2 lu2 duo1 tan3 xian3 ， yin3 si4 jing4 pian2 xian1 。
- fan2 yan3 kai1 zhu1 di3 ， cui1 wei2 zhao4 cai3 chuan2 。
- qiao2 hong2 wan1 chu4 chu4 ， jiang1 lian4 pan4 jian4 jian4 。
- ji1 tuo4 zhou1 lu2 wan3 ， zhang1 deng1 bie2 yuan4 xian1 。
- yu2 xia2 yao2 qi3 yun4 ， lie4 su4 xie4 zhu1 chan2 。
- hao4 dang4 san1 shan1 dao3 ， leng2 ceng2 shi2 zhang4 lian2 。
- zai4 qu1 tian1 bei3 ji2 ， que4 li4 ta4 dong1 pian1 。
- ji4 yong4 jia1 ren2 li3 ， reng2 zhan4 sheng4 zhi4 pian1 。
- si4 gong1 cong2 ming3 ding3 ， chan2 po4 dai4 chan2 juan1 。
- zhuan3 pan4 sui2 qin1 zhi3 ， huan2 guan1 de2 zong4 chuan1 。
- qu3 ping2 hong2 lang4 cu4 ， ju4 zhu4 chi4 qiu2 chan2 。
- guang1 tou4 chui2 pa1 jing3 ， jing1 xian2 dai4 bi4 qian2 。
- xiao1 tai2 qian1 ji2 jun4 ， zhong4 wu1 ba1 chuang1 quan2 。
- jiu4 xi2 hua1 dun1 za1 ， xing2 zun1 zi3 xiu4 xuan1 。
- jiao1 hui1 fang1 shuo4 shuo4 ， qi3 li4 fu4 tian2 tian2 。
- sui4 yu3 hui4 ning2 guo4 ， zhong1 xiao1 sheng4 shang3 zhuan1 。
- pu1 chen2 you2 you3 yun4 ， qing1 ya3 bu4 xiang1 yan2 。
- hu4 bo2 ming2 qiong2 chuan4 ， lan2 gang1 shui3 bi4 quan1 。
- gui1 mo2 shang1 yan3 zhu4 ， kuan3 shi2 lu3 hu2 juan1 。
- qin2 qu3 yi2 zheng1 yan4 ， tang2 zhuang1 yan3 bin4 chan2 。
- zhai3 jin1 zhu1 zhui4 ling3 ， gao1 duo3 cui4 wei2 dian4 。
- xi3 qi4 pai2 han2 hu4 ， qing1 si1 sa3 jing4 bian4 。
- ceng2 chuang2 jie4 ji1 zu3 ， fang1 ding3 zhu4 long2 xian2 。
- ma3 nao3 gong4 pan2 da4 ， bo1 li2 zhuo2 zhan3 yuan2 。
- nuan3 jin1 qing1 xiao3 ke1 ， xie4 yu4 niang4 xin1 quan2 。
- di4 zi3 tian1 cai2 yi4 ， ying1 zi1 di4 e4 lian2 。
- bin1 kan4 hui1 dou4 wan3 ， duan1 shi4 xi1 jing1 chuan1 。
- tui1 shi2 ju4 jun1 dai3 ， rang3 can1 ji2 duo4 juan1 。
- hai3 ao2 chu1 po4 qiao4 ， jiang1 zhu4 zha4 li2 yuan1 。
- ning2 shu4 pi1 mian2 que4 ， xiu1 lun4 suo1 xiang4 bian1 。
- nan2 zhen1 kua1 ding4 dou4 ， bei3 zhuan4 yan4 peng1 jian1 。
- ci4 ju2 huai2 cheng1 luan3 ， tuo2 yan2 jiao4 bao3 chuan2 。
- yan2 gui1 he2 ci2 hui4 ， mo4 jie2 xiao4 ju1 luan2 。
- fang4 yue4 yan2 fei1 qi3 ， long2 sha1 yi4 zu2 qian1 。
- bing1 lun2 gua4 yin2 han4 ， ye4 se4 ying4 hua2 jian1 。
- ren2 shi2 zhong4 xi1 xiang4 ， gong1 yi1 du2 duan4 quan2 。
- wu3 chen2 jin1 bu2 te4 ， liu4 qi4 yong3 wu2 qian1 。
- tian1 ji4 cheng2 san1 gu3 ， shi2 yong1 bian4 ba1 shan1 。
- bi3 lü2 zeng1 ban3 ji2 ， jiang1 yi4 ba4 ge1 chan2 。
- wen2 gui3 bao1 yi2 xia4 ， xian2 ge1 bian4 fu2 yuan2 。
- hui1 ru2 rong2 zao3 mao2 ， zuo4 shi4 ji2 yu2 yuan1 。
- ken3 gou4 yi2 mou2 xian3 ， duo1 nan2 jing3 zuo4 mian2 。
- ya4 heng2 chang2 mu4 mu4 ， zun1 lu4 yi4 ping2 ping2 。
- ting2 zhang4 jin1 yu2 long3 ， geng1 yun2 jiu3 ji4 yan4 。
- en1 jian4 jing1 hai3 zhang3 ， wei1 cuan4 quan3 rong2 shan1 。
- dong1 ni3 feng1 yun2 dai4 ， xi1 jiang1 kuan3 jian4 chan2 。
- lin2 ke1 xuan1 rui3 ji2 ， yu4 fu3 xia4 yun2 ping2 。
- di4 ji2 qin2 chu1 bo1 ， gong1 can2 chang2 zi4 mian2 。
- jian3 si1 deng1 liu4 qin3 ， fu1 mi3 xiu4 zhong1 tian2 。
- miao4 he4 chui2 zhao1 jia3 ， tan2 guang1 jian1 ji2 juan1 。
- ling2 zhi1 zi1 jun1 chun3 ， gan1 li3 yong3 chan2 yuan2 。
- he2 jiao4 pang2 feng1 ge2 ， ban1 jing1 zhong4 ji2 quan2 。
- yu3 sui2 qin1 dao3 jiang4 ， he2 bi4 shang4 liu2 qian1 。
- zhi2 qi4 huang2 you2 qia4 ， pi1 tu2 fu2 wu4 pian2 。
- tai4 he2 shu1 tuo2 yue4 ， miao4 yong4 jue2 ti2 quan2 。
- ci3 hui4 jun1 chen2 yue4 ， ying1 guang1 jian3 ce4 bian1 。
- ya3 cheng1 yu2 zhao4 zhao4 ， song4 shu4 gu3 yan4 yan4 。
- ju4 bi3 qian1 ling2 yu4 ， you2 wen2 si4 shi3 jian1 。
- ji1 chen2 qi3 wei2 bu4 ， lou4 zhi4 kui4 nu2 qian1 。
- zhou4 bi3 pei2 ji1 zheng4 ， you2 lai2 chu1 juan4 lian2 。
- en1 fang1 bai4 lun2 fu2 ， bao4 wei4 xiao4 chen2 juan1 。
- mi4 xi2 dao1 lin2 quan4 ， fan2 zong1 di4 qu3 quan2 。
- sui1 wu2 san1 xia2 shui3 ， ceng2 bu4 ba1 hua1 zhuan1 。
- sheng4 yu4 zhi1 nan2 cheng1 ， cai2 qian1 he2 mian3 zhan1 。
- jun1 tian1 si1 jin4 fu4 ， sheng4 xu4 bai2 yun2 jian1 。

## 注释

## 译文

## 赏析
