---
id: wang-an-zhong-da-feng
title: 大風
titlePinyin: da4 feng1
titleSlug: da-feng
author: 王安中
authorPinyin: wang2 an1 zhong1
authorSlug: wang-an-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青陽乘時木當行，驟辭囚幽置高亨。
- 驁驕嫚姣豪怒獰，睥睨萬物憤以爭。
- 潛呼飛廉語曰卿，媒妁阿巽助躁輕。
- 林交社姻窟昆兄，腰領搦持劫詛盟。
- 玃顱鷹隼深目睛，沐猴冠元加紘纓。
- 約束陰定陽眎瞠，鞴囊革橐齊露呈。
- 頃刻翻簸揭奔轟，撦幃裂箔仆斾旌。
- 墮簷塌桷掀架棚，注射垣壝穿冡塋。
- 豹彪獐豬狒猱猩，鴻鶤雉鴉鳬鳦鶯。
- 殷蹏捩翅突奔驚，蹶抵犖确罥灌檉。
- 蒙衝千車屹傅城，犦槊萬騎鴉譟營。
- 步趨宕跌忘珮珩，宫徴嘈雜停韶英。
- 披木榦根搴芳榮，蹙水濤浪豗鏡平。
- 眯霄耀靈一目盲，觸山不周八柱傾。
- 六幕擺撼始稱情，神嬉鬼笑語咿嚶。
- 餘噫不收爛謌賡，聚穢勃鬱封觀京。
- 執攬北斗斟四瀛，五嶽爲豆羅崢嶸。
- 腐株蠹穴侑竾笙，醉牽月娥舞金鉦。
- 更持一杯壽長庚，誰省天意不汝令。
- 小臣叫天吐丹誠，方春風暴稀所更。
- 執法口噤臣輙抨，幸屬廷尉葅鯢鯨。
- 天哀愚忠勑閽丁，往呼來前密訂評。
- 竦身躡虛倐上征，涕洟拜手眄睟清。
- 臣材瑣屑不足名，中有婞直肝腸撐。
- 自下議上罪則烹，察及螻蟻帝聖明。
- 臣知風暴不難平，惟斷之果絕蔓縈。
- 帝首微頷慰遣并，側聞雷霆掃欃槍。
- 山恬海靜悄不聲，濯濯生意回枯頳。
- 搜詞譎詭紛縱横，反風大熟想姬成。

## 拼音

- qing1 yang2 cheng2 shi2 mu4 dang1 xing2 ， zhou4 ci2 qiu2 you1 zhi4 gao1 heng1 。
- ao4 jiao1 man4 jiao1 hao2 nu4 ning2 ， pi4 ni4 wan4 wu4 fen4 yi3 zheng1 。
- qian2 hu1 fei1 lian2 yu3 yue1 qing1 ， mei2 shuo4 a1 xun4 zhu4 zao4 qing1 。
- lin2 jiao1 she4 yin1 ku1 kun1 xiong1 ， yao1 ling3 nuo4 chi2 jie2 zu3 meng2 。
- jue2 lu2 ying1 sun3 shen1 mu4 jing1 ， mu4 hou2 guan1 yuan2 jia1 hong2 ying1 。
- yue1 shu4 yin1 ding4 yang2 shi4 cheng1 ， bei4 nang2 ge2 tuo2 qi2 lu4 cheng2 。
- qing3 ke4 fan1 bo4 jie1 ben1 hong1 ， che3 wei2 lie4 bo2 pu2 pei4 jing1 。
- duo4 yan2 ta1 jue2 xian1 jia4 peng2 ， zhu4 she4 yuan2 wei2 chuan1 meng3 ying2 。
- bao4 biao1 zhang1 zhu1 fei4 nao2 xing1 ， hong2 kun1 zhi4 ya1 fu2 yi3 ying1 。
- yin1 ti2 lie4 chi4 tu1 ben1 jing1 ， jue3 di3 luo4 que4 juan4 guan4 cheng1 。
- meng2 chong1 qian1 ju1 yi4 fu4 cheng2 ， bao4 shuo4 wan4 qi2 ya1 zao4 ying2 。
- bu4 qu1 dang4 die1 wang4 pei4 heng2 ， gong1 zhi3 cao2 za2 ting2 shao2 ying1 。
- pi1 mu4 gan4 gen1 qian1 fang1 rong2 ， cu4 shui3 tao1 lang4 hui1 jing4 ping2 。
- mi1 xiao1 yao4 ling2 yi2 mu4 mang2 ， chu4 shan1 bu4 zhou1 ba1 zhu4 qing1 。
- liu4 mu4 bai3 han4 shi3 cheng1 qing2 ， shen2 xi1 gui3 xiao4 yu3 yi1 ying1 。
- yu2 yi1 bu4 shou1 lan4 ge1 geng1 ， ju4 hui4 bo2 yu4 feng1 guan1 jing1 。
- zhi2 lan3 bei3 dou3 zhen1 si4 ying2 ， wu3 yue4 wei2 dou4 luo2 zheng1 rong2 。
- fu3 zhu1 du4 xue2 you4 chi2 sheng1 ， zui4 qian1 yue4 e2 wu3 jin1 zheng1 。
- geng4 chi2 yi4 bei1 shou4 chang2 geng1 ， shui2 sheng3 tian1 yi4 bu4 ru3 ling4 。
- xiao3 chen2 jiao4 tian1 tu3 dan1 cheng2 ， fang1 chun1 feng1 bao4 xi1 suo3 geng4 。
- zhi2 fa3 kou3 jin4 chen2 zhe2 peng1 ， xing4 shu3 ting2 wei4 zu1 ni2 jing1 。
- tian1 ai1 yu2 zhong1 chi4 hun1 ding1 ， wang3 hu1 lai2 qian2 mi4 ding4 ping2 。
- song3 shen1 nie4 xu1 shu1 shang4 zheng1 ， ti4 yi2 bai4 shou3 mian3 sui4 qing1 。
- chen2 cai2 suo3 xie4 bu4 zu2 ming2 ， zhong1 you3 xing4 zhi2 gan1 chang2 cheng1 。
- zi4 xia4 yi4 shang4 zui4 ze2 peng1 ， cha2 ji2 lou2 yi3 di4 sheng4 ming2 。
- chen2 zhi1 feng1 bao4 bu4 nan2 ping2 ， wei2 duan4 zhi1 guo3 jue2 man4 ying2 。
- di4 shou3 wei1 han4 wei4 qian3 bing4 ， ce4 wen2 lei2 ting2 sao3 chan2 qiang1 。
- shan1 tian2 hai3 jing4 qiao1 bu4 sheng1 ， zhuo2 zhuo2 sheng1 yi4 hui2 ku1 cheng1 。
- sou1 ci2 jue2 gui3 fen1 zong4 heng2 ， fan3 feng1 da4 shu2 xiang3 ji1 cheng2 。

## 注释

## 译文

## 赏析
