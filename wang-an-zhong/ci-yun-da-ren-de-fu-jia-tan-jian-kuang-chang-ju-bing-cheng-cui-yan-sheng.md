---
id: wang-an-zhong-ci-yun-da-ren-de-fu-jia-tan-jian-kuang-chang-ju-bing-cheng-cui-yan-sheng
title: 次韻答任德夫夾灘見貺長句并呈崔彦聖
titlePinyin: ci4 yun4 da2 ren4 de2 fu1 jia1 tan1 jian4 kuang4 chang2 ju4 bing4 cheng2 cui1 yan4 sheng4
titleSlug: ci-yun-da-ren-de-fu-jia-tan-jian-kuang-chang-ju-bing-cheng-cui-yan-sheng
author: 王安中
authorPinyin: wang2 an1 zhong1
authorSlug: wang-an-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我本可笑人，略已近俗士。
- 侵尋久未覺，大似城門軌。
- 永懷北山路，相去不容咫。
- 雲煙迷舊隱，鷄黍悞幽子。
- 極知田二頃，足了仕三已。
- 世緣成錯料，悔不妻法喜。
- 只今無置錐，四海寄生理。
- 因循插手版，俯仰鄴城裏。
- 朝來對爽氣，或以古人擬。
- 頗復廢將迎，陶泓弄幽泚。
- 翩翩取自適，豈問書費紙。
- 推移從短檄，此念初不起。
- 園林齊地近，人物何郎似。
- 無因覩白雉，漫自手弓矢。
- 任侯十年舊，邂逅慰行李。
- 新詩多態度，譽我傷溢美。
- 君才老益豪，筆倒三峽水。
- 我將觀浩渺，萬事問伯始。
- 是間好看客，風味化鄰里。
- 亦知崔亭伯，更欲就礲砥。

## 拼音

- wo3 ben3 ke3 xiao4 ren2 ， lüe4 yi3 jin4 su2 shi4 。
- qin1 xun2 jiu3 wei4 jue2 ， da4 si4 cheng2 men2 gui3 。
- yong3 huai2 bei3 shan1 lu4 ， xiang1 qu4 bu4 rong2 zhi3 。
- yun2 yan1 mi2 jiu4 yin3 ， ji1 shu3 wu4 you1 zi3 。
- ji2 zhi1 tian2 er4 qing3 ， zu2 le0 shi4 san1 yi3 。
- shi4 yuan2 cheng2 cuo4 liao4 ， hui3 bu4 qi1 fa3 xi3 。
- zhi1 jin1 wu2 zhi4 zhui1 ， si4 hai3 ji4 sheng1 li3 。
- yin1 xun2 cha1 shou3 ban3 ， fu3 yang3 ye4 cheng2 li3 。
- chao2 lai2 dui4 shuang3 qi4 ， huo4 yi3 gu3 ren2 ni3 。
- po1 fu4 fei4 jiang1 ying2 ， tao2 hong2 nong4 you1 ci3 。
- pian1 pian1 qu3 zi4 shi4 ， qi3 wen4 shu1 fei4 zhi3 。
- tui1 yi2 cong2 duan3 xi2 ， ci3 nian4 chu1 bu4 qi3 。
- yuan2 lin2 qi2 di4 jin4 ， ren2 wu4 he2 lang2 si4 。
- wu2 yin1 du3 bai2 zhi4 ， man4 zi4 shou3 gong1 shi3 。
- ren4 hou2 shi2 nian2 jiu4 ， xie4 hou4 wei4 xing2 li0 。
- xin1 shi1 duo1 tai4 du4 ， yu4 wo3 shang1 yi4 mei3 。
- jun1 cai2 lao3 yi4 hao2 ， bi3 dao3 san1 xia2 shui3 。
- wo3 jiang1 guan1 hao4 miao3 ， wan4 shi4 wen4 bo2 shi3 。
- shi4 jian4 hao3 kan4 ke4 ， feng1 wei4 hua4 lin2 li3 。
- yi4 zhi1 cui1 ting2 bo2 ， geng4 yu4 jiu4 long2 di3 。

## 注释

## 译文

## 赏析
