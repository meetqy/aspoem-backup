---
id: gao-si-sun-jiu-huai
title: 九懷
titlePinyin: jiu3 huai2
titleSlug: jiu-huai
author: 高似孫
authorPinyin: gao1 si4 sun1
authorSlug: gao-si-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 望九疑兮雲雨，心慘慘兮思君。
- 冉冉兮愁痕，楚波深兮斑竹活。
- 歷嵯峩兮極眺，訊遐心兮誰將。
- 蛟何躍兮衝波，鴻何驚兮離網。
- 湘有蘋兮渚有荃，欲將誠兮無能宣。
- 蒼莽兮何之，孰亮余兮㛹娟。
- 羽何音兮鏘鏘，鳳何儀兮濟濟。
- 朝騰余軔兮梧陰，夕娛兮清澧。
- 蹇躊躇兮自喜，遡清川兮如洗。
- 植館兮雲中，樹之兮石磊。
- 磊貝闕兮鱗堂，雜青楓兮始霜。
- 芷路兮蘅薄，桂飛橑兮蘭房。
- 相芰荷兮可衣，美秋菊兮曾糧。
- 瑶華兮在席，江有蘺兮吐芳。
- 被薜兮带蘿，表之兮以蘭香。
- 彙衆卉兮揚徽，貯芳辛兮同薰。
- 哀絃切兮入雲，靈來下兮繽紛。
- 捐余璫兮中流，遺余玦兮北渚。
- 儼奉君兮嘉薦，乃遺余兮芳杜。
- 時契闊兮難再，聊歌風兮自語。

## 拼音

- wang4 jiu3 yi2 xi1 yun2 yu3 ， xin1 can3 can3 xi1 si1 jun1 。
- ran3 ran3 xi1 chou2 hen2 ， chu3 bo1 shen1 xi1 ban1 zhu2 huo2 。
- li4 cuo2 e2 xi1 ji2 tiao4 ， xun4 xia2 xin1 xi1 shui2 jiang1 。
- jiao1 he2 yue4 xi1 chong1 bo1 ， hong2 he2 jing1 xi1 li2 wang3 。
- xiang1 you3 pin2 xi1 zhu3 you3 quan2 ， yu4 jiang1 cheng2 xi1 wu2 neng2 xuan1 。
- cang1 mang3 xi1 he2 zhi1 ， shu2 liang4 yu2 xi1 pian2 juan1 。
- yu3 he2 yin1 xi1 qiang1 qiang1 ， feng4 he2 yi2 xi1 ji4 ji4 。
- chao2 teng2 yu2 ren4 xi1 wu2 yin1 ， xi1 yu2 xi1 qing1 li3 。
- jian3 chou2 chu2 xi1 zi4 xi3 ， su4 qing1 chuan1 xi1 ru2 xi3 。
- zhi2 guan3 xi1 yun2 zhong1 ， shu4 zhi1 xi1 shi2 lei3 。
- lei3 bei4 que4 xi1 lin2 tang2 ， za2 qing1 feng1 xi1 shi3 shuang1 。
- zhi3 lu4 xi1 heng2 bao2 ， gui4 fei1 liao2 xi1 lan2 fang2 。
- xiang1 ji4 he2 xi1 ke3 yi1 ， mei3 qiu1 ju2 xi1 ceng2 liang2 。
- yao2 hua2 xi1 zai4 xi2 ， jiang1 you3 li2 xi1 tu3 fang1 。
- bei4 bi4 xi1 dai4 luo2 ， biao3 zhi1 xi1 yi3 lan2 xiang1 。
- hui4 zhong4 hui4 xi1 yang2 hui1 ， zhu4 fang1 xin1 xi1 tong2 xun1 。
- ai1 xian2 qie4 xi1 ru4 yun2 ， ling2 lai2 xia4 xi1 bin1 fen1 。
- juan1 yu2 dang1 xi1 zhong1 liu2 ， yi2 yu2 jue2 xi1 bei3 zhu3 。
- yan3 feng4 jun1 xi1 jia1 jian4 ， nai3 yi2 yu2 xi1 fang1 du4 。
- shi2 qi4 kuo4 xi1 nan2 zai4 ， liao2 ge1 feng1 xi1 zi4 yu3 。

## 注释

## 译文

## 赏析
