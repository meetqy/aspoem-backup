---
id: gao-si-sun-jin-shan-xue
title: 巾山雪
titlePinyin: jin1 shan1 xue3
titleSlug: jin-shan-xue
author: 高似孫
authorPinyin: gao1 si4 sun1
authorSlug: gao-si-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 携詩來做台州雪，台州雪好無人說。
- 一峰玉削崑崙柱，一天冰夾蓬萊闕。
- 大江不動網罟凍，衆壑皆聲松竹折。
- 村無人行太清浄，樹無鳥棲俱峭絕。
- 丹天仙君謁帝回，赤脚泠泠踏寒月。
- 不管飛殘水帝魂，從頭盡笑春風拙。
- 綠華之女素霓衣，從以廣寒太陰妃。
- 法曲導引青鸞飛，仙人仙人胡不歸。

## 拼音

- xie2 shi1 lai2 zuo4 tai1 zhou1 xue3 ， tai1 zhou1 xue3 hao3 wu2 ren2 shuo1 。
- yi4 feng1 yu4 xiao1 kun1 lun2 zhu4 ， yi4 tian1 bing1 jia1 peng2 lai2 que4 。
- da4 jiang1 bu2 dong4 wang3 gu3 dong4 ， zhong4 he4 jie1 sheng1 song1 zhu2 zhe2 。
- cun1 wu2 ren2 hang2 tai4 qing1 jing4 ， shu4 wu2 niao3 qi1 ju4 qiao4 jue2 。
- dan1 tian1 xian1 jun1 ye4 di4 hui2 ， chi4 jiao3 ling2 ling2 ta4 han2 yue4 。
- bu4 guan3 fei1 can2 shui3 di4 hun2 ， cong2 tou2 jin4 xiao4 chun1 feng1 zhuo1 。
- lü4 hua2 zhi1 nü3 su4 ni2 yi1 ， cong2 yi3 guang3 han2 tai4 yin1 fei1 。
- fa3 qu3 dao3 yin3 qing1 luan2 fei1 ， xian1 ren2 xian1 ren2 hu2 bu4 gui1 。

## 注释

## 译文

## 赏析
