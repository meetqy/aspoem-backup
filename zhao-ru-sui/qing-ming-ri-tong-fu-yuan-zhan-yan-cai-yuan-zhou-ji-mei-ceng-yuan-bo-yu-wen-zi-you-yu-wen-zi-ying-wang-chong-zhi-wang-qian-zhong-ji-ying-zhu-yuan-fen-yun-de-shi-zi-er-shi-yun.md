---
id: zhao-ru-sui-qing-ming-ri-tong-fu-yuan-zhan-yan-cai-yuan-zhou-ji-mei-ceng-yuan-bo-yu-wen-zi-you-yu-wen-zi-ying-wang-chong-zhi-wang-qian-zhong-ji-ying-zhu-yuan-fen-yun-de-shi-zi-er-shi-yun
title: 清明日同傅元瞻閻才元周濟美曾原伯宇文子友宇文子英汪沖之王謙仲集櫻朱園分韵得食字二十韵
titlePinyin: qing1 ming2 ri4 tong2 fu4 yuan2 zhan1 yan2 cai2 yuan2 zhou1 ji4 mei3 ceng2 yuan2 bo2 yu3 wen2 zi3 you3 yu3 wen2 zi3 ying1 wang1 chong1 zhi1 wang2 qian1 zhong4 ji2 ying1 zhu1 yuan2 fen1 yun4 de2 shi2 zi4 er4 shi2 yun4
titleSlug: qing-ming-ri-tong-fu-yuan-zhan-yan-cai-yuan-zhou-ji-mei-ceng-yuan-bo-yu-wen-zi-you-yu-wen-zi-ying-wang-chong-zhi-wang-qian-zhong-ji-ying-zhu-yuan-fen-yun-de-shi-zi-er-shi-yun
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 宦情隨推移，世事分限域。
- 帝城冠蓋會，千里或咫尺。
- 賞僚盡英賢，了事即餘日。
- 念我契闊情，招邀見懷憶。
- 春事日光輝，湖山好顔色。
- 徐行失前騎，可望不可即。
- 徜徉大堤上，徙倚長橋側。
- 游龍䀭生花，意極反寥闃。
- 山房啟煙扉，僧話寄禪寂。
- 同來妙人物，高論傾歷歷。
- 朋簪忽逢會，並轡隨休適。
- 將軍萬金園，花竹照燕席。
- 高情發清曠，絕巘疲危陟。
- 俯視天壤間，錦繡蒙山澤。
- 太平豈無象，黔首何知德。
- 須臾碧雲暮，過羽杯行疾。
- 投林暝鴉還，隔浦燈火濕。
- 呼車各零亂，紅燭明青壁。
- 良辰尚多歡，整整三分一。
- 後會儻相從，前言未應食。

## 拼音

- huan4 qing2 sui2 tui1 yi2 ， shi4 shi4 fen1 xian4 yu4 。
- di4 cheng2 guan1 gai4 hui4 ， qian1 li3 huo4 zhi3 chi3 。
- shang3 liao2 jin4 ying1 xian2 ， liao3 shi4 ji2 yu2 ri4 。
- nian4 wo3 qi4 kuo4 qing2 ， zhao1 yao1 jian4 huai2 yi4 。
- chun1 shi4 ri4 guang1 hui1 ， hu2 shan1 hao3 yan2 se4 。
- xu2 hang2 shi1 qian2 qi2 ， ke3 wang4 bu4 ke3 ji2 。
- chang2 yang2 da4 di1 shang4 ， xi3 yi3 chang2 qiao2 ce4 。
- you2 long2 䀭 sheng1 hua1 ， yi4 ji2 fan3 liao2 qu4 。
- shan1 fang2 qi3 yan1 fei1 ， seng1 hua4 ji4 shan4 ji4 。
- tong2 lai2 miao4 ren2 wu4 ， gao1 lun4 qing1 li4 li4 。
- peng2 zan1 hu1 feng2 hui4 ， bing4 pei4 sui2 xiu1 shi4 。
- jiang1 jun1 wan4 jin1 yuan2 ， hua1 zhu2 zhao4 yan4 xi2 。
- gao1 qing2 fa1 qing1 kuang4 ， jue2 yan3 pi2 wei1 zhi4 。
- fu3 shi4 tian1 rang3 jian4 ， jin3 xiu4 meng2 shan1 ze2 。
- tai4 ping2 qi3 wu2 xiang4 ， qian2 shou3 he2 zhi1 de2 。
- xu1 yu2 bi4 yun2 mu4 ， guo4 yu3 bei1 xing2 ji2 。
- tou2 lin2 ming2 ya1 huan2 ， ge2 pu3 deng1 huo3 shi1 。
- hu1 ju1 ge4 ling2 luan4 ， hong2 zhu2 ming2 qing1 bi4 。
- liang2 chen2 shang4 duo1 huan1 ， zheng3 zheng3 san1 fen1 yi1 。
- hou4 hui4 tang3 xiang1 cong2 ， qian2 yan2 wei4 ying1 shi2 。

## 注释

## 译文

## 赏析
