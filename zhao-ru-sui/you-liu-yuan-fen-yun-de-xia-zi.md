---
id: zhao-ru-sui-you-liu-yuan-fen-yun-de-xia-zi
title: 遊劉園分韵得峽字
titlePinyin: you2 liu2 yuan2 fen1 yun4 de2 xia2 zi4
titleSlug: you-liu-yuan-fen-yun-de-xia-zi
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 園林十畝餘，此邦人推甲。
- 匝谷篔簹浄，循沼芙蓉夾。
- 波暖遊鱼樂，機忘飛鷗狎。
- 劇談互揮麈，曲欄憑鬭鴨。
- 棋仙俱自負，國手未許插。
- 酒膽各稱雄，觥船不留呷。
- 半酣索分吟，韵嚴苦才乏。
- 枯腸搜欲斷，險字終難壓。
- 閣筆視諸公，詞源羨流峽。

## 拼音

- yuan2 lin2 shi2 mu3 yu2 ， ci3 bang1 ren2 tui1 jia3 。
- za1 gu3 yun2 dang1 jing4 ， xun2 zhao3 fu2 rong2 jia1 。
- bo1 nuan3 you2 yu2 le4 ， ji1 wang4 fei1 ou1 xia2 。
- ju4 tan2 hu4 hui1 zhu3 ， qu3 lan2 ping2 dou4 ya1 。
- qi2 xian1 ju4 zi4 fu4 ， guo2 shou3 wei4 xu1 cha1 。
- jiu3 dan3 ge4 cheng1 xiong2 ， gong1 chuan2 bu4 liu2 xia1 。
- ban4 han1 suo3 fen1 yin2 ， yun4 yan2 ku3 cai2 fa2 。
- ku1 chang2 sou1 yu4 duan4 ， xian3 zi4 zhong1 nan2 ya1 。
- ge2 bi3 shi4 zhu1 gong1 ， ci2 yuan2 xian4 liu2 xia2 。

## 注释

## 译文

## 赏析
