---
id: zhao-ru-sui-jing-men-xing
title: 荆門行
titlePinyin: jing1 men2 xing2
titleSlug: jing-men-xing
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年曾問荆門途，雞鳴狗吠民耕鋤。
- 摇鞭重來意慘澹，前日井邑今丘墟。
- 雲昏雨澀草堆碧，四野荒荒人跡疎。
- 深山扶携皆露處，骨肉蕩沒况室廬。
- 老農無力倚林卧，少定舉首來向余。
- 官人且坐待儂說，未說泗涕先橫裾。
- 老夫老豈識兵革，忽見遠近皆狂胡。
- 懸崖絕壁魚貫進，飛馬上下爭馳驅。
- 吾軍非是無身手，未鼓棄甲先奔趨。
- 時平廩帛官不計，戰勝爵賞官不辜。
- 進怯鋒鏑退焚掠，虜既難堪堪汝乎。
- 歸來未暇正其罪，官有金幣還招呼。
- 老夫莫曉軍旅事，但聞敗衄深嗟吁。
- 我聽其言爲蹙頞，含悽獨下西山隅。
- 金蓮似恨羶風染，蒙泉未洗血水污。
- 九秋半破明月夕，照我孤憤行繞壁。
- 天子嘗膽方仄席，微臣敢作楚囚泣，秋風一劔樓蘭國。

## 拼音

- qu4 nian2 ceng2 wen4 jing1 men2 tu2 ， ji1 ming2 gou3 fei4 min2 geng1 chu2 。
- yao2 bian1 zhong4 lai2 yi4 can3 dan4 ， qian2 ri4 jing3 yi4 jin1 qiu1 xu1 。
- yun2 hun1 yu3 se4 cao3 dui1 bi4 ， si4 ye3 huang1 huang1 ren2 ji4 shu1 。
- shen1 shan1 fu2 xie2 jie1 lu4 chu3 ， gu3 rou4 dang4 mei2 kuang4 shi4 lu2 。
- lao3 nong2 wu2 li4 yi3 lin2 wo4 ， shao3 ding4 ju3 shou3 lai2 xiang4 yu2 。
- guan1 ren2 qie3 zuo4 dai4 nong2 shuo1 ， wei4 shuo1 si4 ti4 xian1 heng2 ju1 。
- lao3 fu1 lao3 qi3 shi2 bing1 ge2 ， hu1 jian4 yuan3 jin4 jie1 kuang2 hu2 。
- xuan2 ya2 jue2 bi4 yu2 guan4 jin4 ， fei1 ma3 shang4 xia4 zheng1 chi2 qu1 。
- wu2 jun1 fei1 shi4 wu2 shen1 shou3 ， wei4 gu3 qi4 jia3 xian1 ben1 qu1 。
- shi2 ping2 lin3 bo2 guan1 bu2 ji4 ， zhan4 sheng4 jue2 shang3 guan1 bu4 gu1 。
- jin4 qie4 feng1 di2 tui4 fen2 lüe4 ， lu3 ji4 nan2 kan1 kan1 ru3 hu1 。
- gui1 lai2 wei4 xia2 zheng4 qi2 zui4 ， guan1 you3 jin1 bi4 huan2 zhao1 hu0 。
- lao3 fu1 mo4 xiao3 jun1 lü3 shi4 ， dan4 wen2 bai4 nü4 shen1 jie1 xu1 。
- wo3 ting1 qi2 yan2 wei2 cu4 e4 ， han2 qi1 du2 xia4 xi1 shan1 yu2 。
- jin1 lian2 si4 hen4 shan1 feng1 ran3 ， meng2 quan2 wei4 xi3 xue4 shui3 wu1 。
- jiu3 qiu1 ban4 po4 ming2 yue4 xi1 ， zhao4 wo3 gu1 fen4 xing2 rao4 bi4 。
- tian1 zi3 chang2 dan3 fang1 ze4 xi2 ， wei1 chen2 gan3 zuo4 chu3 qiu2 qi4 ， qiu1 feng1 yi2 jian4 lou2 lan2 guo2 。

## 注释

## 译文

## 赏析
