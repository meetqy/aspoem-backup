---
id: zhao-ru-sui-ying-zhou-xing
title: 瀛洲行
titlePinyin: ying2 zhou1 xing2
titleSlug: ying-zhou-xing
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神山鼎峙滄海東，瑶池翠水環銀宮。
- 朝霞夕霏自今古，飆車羽輪何憧憧。
- 文館岧嶢霄漢立，群賢飛珮翔鵷鴻。
- 人間風日總不到，逍遥宛在神山中。
- 苕谿閩山兩仙伯，雙槎貫月凌溟濛。
- 分光東壁筆摛錦，携手西崑氣垂虹。
- 承明厭直江湖去，回首雲霧迷方蓬。
- 風萍既散俄復聚，赤帷朱轓巧相逢。
- 舊遊共說橫秋下，城隅勝槩髣髴同。
- 寓意瀛洲規小築，軒楹突兀浮青紅。
- 弱水休論三萬里，玉樓未羨十二重。
- 洞門無鎖棠陰晝，太華吹香藕花風。
- 夜藜吐耀來太乙，旨酒共飲煩壺公。
- 臨汝自昔號仙窟，左有靈谷右峨蜂。
- 浮丘老翁跨白鶴，魏壇元君携青童。
- 欣聞瓊宙出金柅，往往挽袂來相從。
- 祇恐濟世緣未了，一麾一節難久容。
- 九天丹鳳銜雙詔，脩門並轡摇冬瓏。
- 不但十八學士同步武，風雲廊廟兩兩登夔龍。
- 共辦霖雨舟楫功，他年相與騎鯨追喬松。

## 拼音

- shen2 shan1 ding3 zhi4 cang1 hai3 dong1 ， yao2 chi2 cui4 shui3 huan2 yin2 gong1 。
- zhao1 xia2 xi1 fei1 zi4 jin1 gu3 ， biao1 ju1 yu3 lun2 he2 chong1 chong1 。
- wen2 guan3 tiao2 yao2 xiao1 han4 li4 ， qun2 xian2 fei1 pei4 xiang2 yuan1 hong2 。
- ren2 jian4 feng1 ri4 zong3 bu2 dao4 ， xiao1 yao2 wan3 zai4 shen2 shan1 zhong1 。
- tiao2 xi1 min3 shan1 liang3 xian1 bo2 ， shuang1 cha2 guan4 yue4 ling2 ming2 meng2 。
- fen1 guang1 dong1 bi4 bi3 chi1 jin3 ， xie2 shou3 xi1 kun1 qi4 chui2 hong2 。
- cheng2 ming2 yan4 zhi2 jiang1 hu2 qu4 ， hui2 shou3 yun2 wu4 mi2 fang1 peng2 。
- feng1 ping2 ji4 san4 e2 fu4 ju4 ， chi4 wei2 zhu1 fan1 qiao3 xiang1 feng2 。
- jiu4 you2 gong4 shuo1 heng2 qiu1 xia4 ， cheng2 yu2 sheng4 gai4 fang3 fu2 tong2 。
- yu4 yi4 ying2 zhou1 gui1 xiao3 zhu4 ， xuan1 ying2 tu1 wu4 fu2 qing1 hong2 。
- ruo4 shui3 xiu1 lun4 san1 wan4 li3 ， yu4 lou2 wei4 xian4 shi2 er4 zhong4 。
- dong4 men2 wu2 suo3 tang2 yin1 zhou4 ， tai4 hua2 chui1 xiang1 ou3 hua1 feng1 。
- ye4 li2 tu3 yao4 lai2 tai4 yi3 ， zhi3 jiu3 gong4 yin3 fan2 hu2 gong1 。
- lin2 ru3 zi4 xi1 hao4 xian1 ku1 ， zuo3 you3 ling2 gu3 you4 e2 feng1 。
- fu2 qiu1 lao3 weng1 kua4 bai2 he4 ， wei4 tan2 yuan2 jun1 xie2 qing1 tong2 。
- xin1 wen2 qiong2 zhou4 chu1 jin1 ni3 ， wang3 wang3 wan3 mei4 lai2 xiang1 cong2 。
- qi2 kong3 ji4 shi4 yuan2 wei4 liao3 ， yi4 hui1 yi4 jie2 nan2 jiu3 rong2 。
- jiu3 tian1 dan1 feng4 xian2 shuang1 zhao4 ， xiu1 men2 bing4 pei4 yao2 dong1 long2 。
- bu2 dan4 shi2 ba1 xue2 shi4 tong2 bu4 wu3 ， feng1 yun2 lang2 miao4 liang3 liang3 deng1 kui2 long2 。
- gong4 ban4 lin2 yu3 zhou1 ji2 gong1 ， ta1 nian2 xiang1 yu3 qi2 jing1 zhui1 qiao2 song1 。

## 注释

## 译文

## 赏析
