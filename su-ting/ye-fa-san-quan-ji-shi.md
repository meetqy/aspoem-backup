---
id: su-ting-ye-fa-san-quan-ji-shi
title: 夜發三泉即事
titlePinyin: ye4 fa1 san1 quan2 ji2 shi4
titleSlug: ye-fa-san-quan-ji-shi
author: 蘇頲
authorPinyin: su1 ting3
authorSlug: su-ting
dynasty: 唐
dynastyPinyin: tang2
dynastySlug: tang
tags: [] 
---

## 正文

- 暗發三泉山，窮秋聽騷屑。
- 北林夜鳴雨，南望曉成雪。
- 祗詠北風涼，詎知南土熱。
- 沙溪忽沸渭，石道乍明滅。
- 宛若銀磧橫，復如瑤臺結。
- 指程賦所戀，遇虞不遑歇。
- 重纊濡莫解，懸旌凍猶揭。
- 下奔泥棧榰，上覯雲梯設。
- 【搏】頰羸馬頓，回眸惴人跌。
- 憧憧往復還，心注思逾切。
- 冉冉年將病，力困衰怠竭。
- 天彭信方隅，地勢誠斗絕。
- 忝曳尚書履，叨兼使臣節。
- 京坻有歲饒，亭障無邊孽。
- 歸奏丹墀左，騫能俟來哲。

## 拼音

- an4 fa1 san1 quan2 shan1 ， qiong2 qiu1 ting1 sao1 xie4 。
- bei3 lin2 ye4 ming2 yu3 ， nan2 wang4 xiao3 cheng2 xue3 。
- zhi1 yong3 bei3 feng1 liang2 ， ju4 zhi1 nan2 tu3 re4 。
- sha1 xi1 hu1 fei4 wei4 ， shi2 dao4 zha4 ming2 mie4 。
- wan3 ruo4 yin2 qi4 heng2 ， fu4 ru2 yao2 tai2 jie2 。
- zhi3 cheng2 fu4 suo3 lian4 ， yu4 yu2 bu4 huang2 xie1 。
- zhong4 kuang4 ru2 mo4 jie3 ， xuan2 jing1 dong4 you2 jie1 。
- xia4 ben1 ni2 zhan4 zhi1 ， shang4 gou4 yun2 ti1 she4 。
- 【 bo2 】 jia2 lei2 ma3 dun4 ， hui2 mou2 zhui4 ren2 die1 。
- chong1 chong1 wang3 fu4 huan2 ， xin1 zhu4 si1 yu2 qie4 。
- ran3 ran3 nian2 jiang1 bing4 ， li4 kun4 shuai1 dai4 jie2 。
- tian1 peng2 xin4 fang1 yu2 ， di4 shi4 cheng2 dou4 jue2 。
- tian3 ye4 shang4 shu1 lü3 ， dao1 jian1 shi3 chen2 jie2 。
- jing1 di3 you3 sui4 rao2 ， ting2 zhang4 wu2 bian1 nie4 。
- gui1 zou4 dan1 chi2 zuo3 ， qian1 neng2 si4 lai2 zhe2 。

## 注释

## 译文

## 赏析
