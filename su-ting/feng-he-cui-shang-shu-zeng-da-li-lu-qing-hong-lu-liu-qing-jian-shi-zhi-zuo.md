---
id: su-ting-feng-he-cui-shang-shu-zeng-da-li-lu-qing-hong-lu-liu-qing-jian-shi-zhi-zuo
title: 奉和崔尚書贈大理陸卿鴻臚劉卿見示之作
titlePinyin: feng4 he2 cui1 shang4 shu1 zeng4 da4 li3 lu4 qing1 hong2 lu2 liu2 qing1 jian4 shi4 zhi1 zuo4
titleSlug: feng-he-cui-shang-shu-zeng-da-li-lu-qing-hong-lu-liu-qing-jian-shi-zhi-zuo
author: 蘇頲
authorPinyin: su1 ting3
authorSlug: su-ting
dynasty: 唐
dynastyPinyin: tang2
dynastySlug: tang
tags: [] 
---

## 正文

- 戲藻嘉魚樂，棲梧見鳳飛。
- 類從皆有召，聲應乃無違。
- 美價逢時出，奇才選衆稀。
- 避堂貽後政，掃第發前幾。
- 出曳仙人履，還熏侍女衣。
- 省中何赫奕，庭際滿芳菲。
- 吏部端清鑒，丞郎肅紫機。
- 會心歌詠是，廻迹宴言非。
- 北寺鄰玄闕，南城寫翠微。
- 參差交隱見，髣髴接光輝。
- 賓序嘗柔德，刑孚已霽威。
- 巨源林下契，不速自同歸。

## 拼音

- xi4 zao3 jia1 yu2 le4 ， qi1 wu2 jian4 feng4 fei1 。
- lei4 cong2 jie1 you3 zhao4 ， sheng1 ying1 nai3 wu2 wei2 。
- mei3 jia4 feng2 shi2 chu1 ， qi2 cai2 xuan3 zhong4 xi1 。
- bi4 tang2 yi2 hou4 zheng4 ， sao3 di4 fa1 qian2 ji1 。
- chu1 ye4 xian1 ren2 lü3 ， huan2 xun1 shi4 nü3 yi1 。
- sheng3 zhong1 he2 he4 yi4 ， ting2 ji4 man3 fang1 fei1 。
- li4 bu4 duan1 qing1 jian4 ， cheng2 lang2 su4 zi3 ji1 。
- hui4 xin1 ge1 yong3 shi4 ， hui2 ji4 yan4 yan2 fei1 。
- bei3 si4 lin2 xuan2 que4 ， nan2 cheng2 xie3 cui4 wei1 。
- can1 cha4 jiao1 yin3 jian4 ， fang3 fu2 jie1 guang1 hui1 。
- bin1 xu4 chang2 rou2 de2 ， xing2 fu2 yi3 ji4 wei1 。
- ju4 yuan2 lin2 xia4 qi4 ， bu2 su4 zi4 tong2 gui1 。

## 注释

## 译文

## 赏析
