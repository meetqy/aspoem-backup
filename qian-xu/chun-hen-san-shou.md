---
id: qian-xu-chun-hen-san-shou
title: 春恨三首
titlePinyin: chun1 hen4 san1 shou3
titleSlug: chun-hen-san-shou
author: 錢珝
authorPinyin: qian2 xu3
authorSlug: qian-xu
dynasty: 唐
dynastyPinyin: tang2
dynastySlug: tang
tags: []
---

## 正文

- 負罪將軍在北朝，秦淮芳草綠迢迢。
- 高臺愛妾魂銷盡，始得丘遲為一招。
- 久戍臨洮報未歸，篋香銷盡別時衣。
- 身輕願比蘭階蝶，萬里還尋塞草飛。
- 永巷頻聞小苑遊，舊恩如淚亦難收。
- 君前願報新顏色，團扇須防白露秋。

## 拼音

- fu4 zui4 jiang1 jun1 zai4 bei3 chao2 ， qin2 huai2 fang1 cao3 lü4 tiao2 tiao2 。
- gao1 tai2 ai4 qie4 hun2 xiao1 jin4 ， shi3 de2 qiu1 chi2 wei2 yi4 zhao1 。
- jiu3 shu4 lin2 tao2 bao4 wei4 gui1 ， qie4 xiang1 xiao1 jin4 bie2 shi2 yi1 。
- shen1 qing1 yuan4 bi3 lan2 jie1 die2 ， wan4 li3 huan2 xun2 sai1 cao3 fei1 。
- yong3 xiang4 bin1 wen2 xiao3 yuan4 you2 ， jiu4 en1 ru2 lei4 yi4 nan2 shou1 。
- jun1 qian2 yuan4 bao4 xin1 yan2 se4 ， tuan2 shan4 xu1 fang2 bai2 lu4 qiu1 。

## 注释

## 译文

## 赏析
