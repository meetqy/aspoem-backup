---
id: liu-ji-sun-deng-jie-ting
title: 登介亭
titlePinyin: deng1 jie4 ting2
titleSlug: deng-jie-ting
author: 劉季孫
authorPinyin: liu2 ji4 sun1
authorSlug: liu-ji-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 使君中和堂，六月無炎溽。
- 隨呼眾賓集，一笑清風足。
- 復爲曲水飲，石面湧寒淥。
- 持杯襟袂涼，酒出金鯨腹。
- 旌旗登鳳皇，羽翼在林麓。
- 半空老崖斷，千載靈藥伏。
- 松杉各雄枝，螭蜃傍奔逐。
- 古韻豈塵世，遐瞻有天目。
- 霸國荒故壇，墠社移新屋。
- 霞標起山近，潮勢卷江速。
- 物外得長涼，樽前尋往躅。
- 有客告將行，遲留待珠玉。
- 欣然點鼠鬚，萬象歸一幅。
- 終篇燦燦動，滿座琅琅讀。
- 此時天樂奏，到夜山鬼哭。
- 和之慚豈敢，來者信難續。
- 粉壁鑑相射，香媒塵不觸。
- 醉歸掃雙堵，字字照巖谷。
- 星辰眾所仰，富貴公豈欲。
- 一言換凡骨，芝朮誰能服。

## 拼音

- shi3 jun1 zhong1 he2 tang2 ， liu4 yue4 wu2 yan2 ru4 。
- sui2 hu1 zhong4 bin1 ji2 ， yi2 xiao4 qing1 feng1 zu2 。
- fu4 wei2 qu1 shui3 yin3 ， shi2 mian4 yong3 han2 lu4 。
- chi2 bei1 jin1 mei4 liang2 ， jiu3 chu1 jin1 jing1 fu4 。
- jing1 qi2 deng1 feng4 huang2 ， yu3 yi4 zai4 lin2 lu4 。
- ban4 kong1 lao3 ya2 duan4 ， qian1 zai4 ling2 yao4 fu2 。
- song1 shan1 ge4 xiong2 zhi1 ， chi1 shen4 bang4 ben1 zhu2 。
- gu3 yun4 qi3 chen2 shi4 ， xia2 zhan1 you3 tian1 mu4 。
- ba4 guo2 huang1 gu4 tan2 ， shan4 she4 yi2 xin1 wu1 。
- xia2 biao1 qi3 shan1 jin4 ， chao2 shi4 juan4 jiang1 su4 。
- wu4 wai4 de2 chang2 liang2 ， zun1 qian2 xun2 wang3 zhu2 。
- you3 ke4 gao4 jiang1 xing2 ， chi2 liu2 dai4 zhu1 yu4 。
- xin1 ran2 dian3 shu3 xu1 ， wan4 xiang4 gui1 yi4 fu2 。
- zhong1 pian1 can4 can4 dong4 ， man3 zuo4 lang2 lang2 du2 。
- ci3 shi2 tian1 le4 zou4 ， dao4 ye4 shan1 gui3 ku1 。
- he2 zhi1 can2 qi3 gan3 ， lai2 zhe3 xin4 nan2 xu4 。
- fen3 bi4 jian4 xiang1 she4 ， xiang1 mei2 chen2 bu2 chu4 。
- zui4 gui1 sao3 shuang1 du3 ， zi4 zi4 zhao4 yan2 gu3 。
- xing1 chen2 zhong4 suo3 yang3 ， fu4 gui4 gong1 qi3 yu4 。
- yi4 yan2 huan4 fan2 gu3 ， zhi1 zhu2 shui2 neng2 fu2 。

## 注释

## 译文

## 赏析
