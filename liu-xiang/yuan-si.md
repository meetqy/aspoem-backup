---
id: liu-xiang-yuan-si
title: 怨思
titlePinyin: yuan4 si1
titleSlug: yuan-si
author: 刘向
authorPinyin: liu2 xiang4
authorSlug: liu-xiang
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 惟郁郁之忧毒兮，志坎壈而不违。
- 身憔悴而考旦兮，日黄昏而长悲。
- 闵空宇之孤子兮，哀枯杨之冤雏。
- 孤雌吟于高墉兮，鸣鸠栖于桑榆。
- 玄蝯失于潜林兮，独偏弃而远放。
- 征夫劳于周行兮，处妇愤而长望。
- 申诚信而罔违兮，情素洁于纽帛。
- 光明齐于日月兮，文采耀燿于玉石。
- 伤压次而不发兮，思沉抑而不扬。
- 芳懿懿而终败兮，名靡散而不彰。
- 背玉门以奔骛兮，蹇离尤而干诟。
- 若龙逢之沉首兮，王子比干之逢醢。
- 念社稷之几危兮，反为雠而见怨。
- 思国家之离沮兮，躬获愆而结难。
- 若青蝇之伪质兮，晋骊姬之反情。
- 恐登阶之逢殆兮，故退伏于末庭。
- 孽臣之号咷兮，本朝芜而不治。
- 犯颜色而触谏兮，反蒙辜而被疑。
- 菀蘼芜与菌若兮，渐藁本于洿渎。
- 淹芳芷于腐井兮，弃鸡骇于筐簏。
- 执棠谿以刜蓬兮，秉干将以割肉。
- 筐泽泻以豹鞟兮，破荆和以继筑。
- 时溷浊犹未清兮，世殽乱犹未察。
- 欲容与以俟时兮，惧年岁之既晏。
- 顾屈节以从流兮，心巩巩而不夷。
- 宁浮沅而驰骋兮，下江湘以邅回。
- 叹曰：
- 山中槛槛余伤怀兮，征夫皇皇其孰依兮，
- 经营原野杳冥冥兮，乘骐骋骥舒吾情兮，
- 归骸旧邦莫谁语兮，长辞远逝乘湘去兮。

## 拼音

- wei2 yu4 yu4 zhi1 you1 du2 xi1 ， zhi4 kan3 lan3 er2 bu4 wei2 。
- shen1 qiao2 cui4 er2 kao3 dan4 xi1 ， ri4 huang2 hun1 er2 chang2 bei1 。
- min3 kong1 yu3 zhi1 gu1 zi3 xi1 ， ai1 ku1 yang2 zhi1 yuan1 chu2 。
- gu1 ci2 yin2 yu2 gao1 yong1 xi1 ， ming2 jiu1 qi1 yu2 sang1 yu2 。
- xuan2 yuan2 shi1 yu2 qian2 lin2 xi1 ， du2 pian1 qi4 er2 yuan3 fang4 。
- zheng1 fu1 lao2 yu2 zhou1 xing2 xi1 ， chu4 fu4 fen4 er2 chang2 wang4 。
- shen1 cheng2 xin4 er2 wang3 wei2 xi1 ， qing2 su4 jie2 yu2 niu3 bo2 。
- guang1 ming2 qi2 yu2 ri4 yue4 xi1 ， wen2 cai3 yao4 yao4 yu2 yu4 shi2 。
- shang1 ya1 ci4 er2 bu4 fa1 xi1 ， si1 chen2 yi4 er2 bu4 yang2 。
- fang1 yi4 yi4 er2 zhong1 bai4 xi1 ， ming2 mi2 san4 er2 bu4 zhang1 。
- bei4 yu4 men2 yi3 ben1 wu4 xi1 ， jian3 li2 you2 er2 gan1 gou4 。
- ruo4 long2 feng2 zhi1 chen2 shou3 xi1 ， wang2 zi3 bi3 gan1 zhi1 feng2 hai3 。
- nian4 she4 ji4 zhi1 ji3 wei1 xi1 ， fan3 wei2 chou2 er2 jian4 yuan4 。
- si1 guo2 jia1 zhi1 li2 ju3 xi1 ， gong1 huo4 qian1 er2 jie2 nan2 。
- ruo4 qing1 ying2 zhi1 wei3 zhi4 xi1 ， jin4 li2 ji1 zhi1 fan3 qing2 。
- kong3 deng1 jie1 zhi1 feng2 dai4 xi1 ， gu4 tui4 fu2 yu2 mo4 ting2 。
- nie4 chen2 zhi1 hao4 tao2 xi1 ， ben3 chao2 wu2 er2 bu2 zhi4 。
- fan4 yan2 se4 er2 chu4 jian4 xi1 ， fan3 meng2 gu1 er2 bei4 yi2 。
- wan3 mi2 wu2 yu3 jun1 ruo4 xi1 ， jian4 gao3 ben3 yu2 wu1 du2 。
- yan1 fang1 zhi3 yu2 fu3 jing3 xi1 ， qi4 ji1 hai4 yu2 kuang1 lu4 。
- zhi2 tang2 xi1 yi3 fu2 peng2 xi1 ， bing3 gan1 jiang1 yi3 ge1 rou4 。
- kuang1 ze2 xie4 yi3 bao4 kuo4 xi1 ， po4 jing1 he2 yi3 ji4 zhu4 。
- shi2 hun4 zhuo2 you2 wei4 qing1 xi1 ， shi4 yao2 luan4 you2 wei4 cha2 。
- yu4 rong2 yu3 yi3 si4 shi2 xi1 ， ju4 nian2 sui4 zhi1 ji4 yan4 。
- gu4 qu1 jie2 yi3 cong2 liu2 xi1 ， xin1 gong3 gong3 er2 bu4 yi2 。
- ning2 fu2 yuan2 er2 chi2 cheng3 xi1 ， xia4 jiang1 xiang1 yi3 zhan1 hui2 。
- tan4 yue1 ：
- shan1 zhong1 kan3 kan3 yu2 shang1 huai2 xi1 ， zheng1 fu1 huang2 huang2 qi2 shu2 yi1 xi1 ，
- jing1 ying2 yuan2 ye3 yao3 ming2 ming2 xi1 ， cheng2 qi2 cheng3 ji4 shu1 wu2 qing2 xi1 ，
- gui1 hai2 jiu4 bang1 mo4 shui2 yu3 xi1 ， chang2 ci2 yuan3 shi4 cheng2 xiang1 qu4 xi1 。

## 注释

## 译文

## 赏析
