---
id: liu-xiang-min-ming
title: 愍命
titlePinyin: min3 ming4
titleSlug: min-ming
author: 刘向
authorPinyin: liu2 xiang4
authorSlug: liu-xiang
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 昔皇考之嘉志兮，喜登能而亮贤。
- 情纯洁而罔薉兮，姿盛质而无愆。
- 放佞人与谄谀兮，斥谗夫与便嬖。
- 亲忠正之悃诚兮，招贞良与明智。
- 心溶溶其不可量兮，情澹澹其若渊。
- 回邪辟而不能入兮，诚原藏而不可迁。
- 逐下袟于後堂兮，迎虙妃于伊雒。
- 刜谗贼于中廇兮，选吕管于榛薄。
- 丛林之下无怨士兮，江河之畔无隐夫。
- 三苗之徒以放逐兮，伊皋之伦以充庐。
- 今反表以为里兮，颠裳以为衣。
- 戚宋万于两楹兮，废周邵于遐夷。
- 却骐骥以转运兮，腾驴骡以驰逐。
- 蔡女黜而出帷兮，戎妇入而綵绣服。
- 庆忌囚于阱室兮，陈不占战而赴围。
- 破伯牙之号钟兮，挟人筝而弹纬。
- 藏瑉石于金匮兮，捐赤瑾于中庭。
- 韩信蒙于介胄兮，行夫将而攻城。
- 莞芎弃于泽洲兮，瓟瓥蠹于筐簏。
- 麒麟奔于九皋兮，熊罴群而逸囿。
- 折芳枝与琼华兮，树枳棘与薪柴。
- 掘荃蕙与射干兮，耘藜藿与蘘荷。
- 惜今世其何殊兮，远近思而不同。
- 或沉沦其无所达兮，或清激其无所通。
- 哀余生之不当兮，独蒙毒而逢尤。
- 虽謇謇以申志兮，君乖差而屏之。
- 诚惜芳之菲菲兮，反以兹为腐也。
- 怀椒聊之蔎蔎兮，乃逢纷以罹诟也。
- 叹曰：
- 嘉皇既殁终不返兮，山中幽险郢路远兮。
- 谗人諓諓孰可愬兮，征夫罔极谁可语兮。
- 行吟累欷声喟喟兮，怀忧含戚何侘傺兮。

## 拼音

- xi1 huang2 kao3 zhi1 jia1 zhi4 xi1 ， xi3 deng1 neng2 er2 liang4 xian2 。
- qing2 chun2 jie2 er2 wang3 hui4 xi1 ， zi1 sheng4 zhi4 er2 wu2 qian1 。
- fang4 ning4 ren2 yu3 chan3 yu2 xi1 ， chi4 chan2 fu1 yu3 bian4 bi4 。
- qin1 zhong1 zheng4 zhi1 kun3 cheng2 xi1 ， zhao1 zhen1 liang2 yu3 ming2 zhi4 。
- xin1 rong2 rong2 qi2 bu4 ke3 liang2 xi1 ， qing2 dan4 dan4 qi2 ruo4 yuan1 。
- hui2 xie2 pi4 er2 bu4 neng2 ru4 xi1 ， cheng2 yuan2 cang2 er2 bu4 ke3 qian1 。
- zhu2 xia4 zhi4 yu2 hou4 tang2 xi1 ， ying2 fu2 fei1 yu2 yi1 luo4 。
- fu2 chan2 zei2 yu2 zhong1 liu4 xi1 ， xuan3 lü3 guan3 yu2 zhen1 bao2 。
- cong2 lin2 zhi1 xia4 wu2 yuan4 shi4 xi1 ， jiang1 he2 zhi1 pan4 wu2 yin3 fu1 。
- san1 miao2 zhi1 tu2 yi3 fang4 zhu2 xi1 ， yi1 gao1 zhi1 lun2 yi3 chong1 lu2 。
- jin1 fan3 biao3 yi3 wei2 li3 xi1 ， dian1 shang0 yi3 wei2 yi1 。
- qi1 song4 wan4 yu2 liang3 ying2 xi1 ， fei4 zhou1 shao4 yu2 xia2 yi2 。
- que4 qi2 ji4 yi3 zhuan3 yun4 xi1 ， teng2 lü2 luo2 yi3 chi2 zhu2 。
- cai4 nü3 chu4 er2 chu1 wei2 xi1 ， rong2 fu4 ru4 er2 cai3 xiu4 fu2 。
- qing4 ji4 qiu2 yu2 jing3 shi4 xi1 ， chen2 bu2 zhan4 zhan4 er2 fu4 wei2 。
- po4 bo2 ya2 zhi1 hao4 zhong1 xi1 ， xie2 ren2 zheng1 er2 tan2 wei3 。
- cang2 min2 shi2 yu2 jin1 kui4 xi1 ， juan1 chi4 jin3 yu2 zhong1 ting2 。
- han2 xin4 meng2 yu2 jie4 zhou4 xi1 ， xing2 fu1 jiang1 er2 gong1 cheng2 。
- wan3 xiong1 qi4 yu2 ze2 zhou1 xi1 ， bo2 li4 du4 yu2 kuang1 lu4 。
- qi2 lin2 ben1 yu2 jiu3 gao1 xi1 ， xiong2 pi2 qun2 er2 yi4 you4 。
- zhe2 fang1 zhi1 yu3 qiong2 hua2 xi1 ， shu4 zhi3 ji2 yu3 xin1 chai2 。
- jue2 quan2 hui4 yu3 she4 gan1 xi1 ， yun2 li2 huo4 yu3 rang2 he2 。
- xi1 jin1 shi4 qi2 he2 shu1 xi1 ， yuan3 jin4 si1 er2 bu4 tong2 。
- huo4 chen2 lun2 qi2 wu2 suo3 da2 xi1 ， huo4 qing1 ji1 qi2 wu2 suo3 tong1 。
- ai1 yu2 sheng1 zhi1 bu2 dang4 xi1 ， du2 meng2 du2 er2 feng2 you2 。
- sui1 jian3 jian3 yi3 shen1 zhi4 xi1 ， jun1 guai1 cha4 er2 ping2 zhi1 。
- cheng2 xi1 fang1 zhi1 fei1 fei1 xi1 ， fan3 yi3 zi1 wei4 fu3 ye3 。
- huai2 jiao1 liao2 zhi1 she4 she4 xi1 ， nai3 feng2 fen1 yi3 li2 gou4 ye3 。
- tan4 yue1 ：
- jia1 huang2 ji4 mo4 zhong1 bu4 fan3 xi1 ， shan1 zhong1 you1 xian3 ying3 lu4 yuan3 xi1 。
- chan2 ren2 jian4 jian4 shu2 ke3 shuo4 xi1 ， zheng1 fu1 wang3 ji2 shui2 ke3 yu3 xi1 。
- xing2 yin2 lei4 xi1 sheng1 kui4 kui4 xi1 ， huai2 you1 han2 qi1 he2 cha4 chi4 xi1 。

## 注释

## 译文

## 赏析
