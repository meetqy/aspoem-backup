---
id: liu-xiang-xi-xian
title: 惜贤
titlePinyin: xi1 xian2
titleSlug: xi-xian
author: 刘向
authorPinyin: liu2 xiang4
authorSlug: liu-xiang
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 览屈氏之离骚兮，心哀哀而怫郁。
- 声嗷嗷以寂寥兮，顾仆夫之憔悴。
- 拨谄谀而匡邪兮，切淟涊之流俗。
- 荡渨涹之奸咎兮，夷蠢蠢之溷浊。
- 怀芬香而挟蕙兮，佩江蓠之婓婓。
- 握申椒与杜若兮，冠浮云之峨峨。
- 登长陵而四望兮，览芷圃之蠡蠡。
- 游兰皋与蕙林兮，睨玉石之嵾嵯。
- 扬精华以炫燿兮，芳郁渥而纯美。
- 结桂树之旖旎兮，纫荃蕙与辛夷。
- 芳若兹而不御兮，捐林薄而菀死。
- 驱子侨之奔走兮，申徒狄之赴渊。
- 若由夷之纯美兮，介子推之隐山。
- 晋申生之离殃兮，荆和氏之泣血。
- 吴申胥之抉眼兮，王子比干之横废。
- 欲卑身而下体兮，心隐恻而不置。
- 方圜殊而不合兮，钩绳用而异态。
- 欲俟时于须臾兮，日阴曀其将暮。
- 时迟迟其日进兮，年忽忽而日度。
- 妄周容而入世兮，内距闭而不开。
- 俟时风之清激兮，愈氛雾其如塺。
- 进雄鸠之耿耿兮，谗介介而蔽之。
- 默顺风以偃仰兮，尚由由而进之。
- 心懭悢以冤结兮，情舛错以曼忧。
- 搴薜荔于山野兮，采撚支于中洲。
- 望高丘而叹涕兮，悲吸吸而长怀。
- 孰契契而委栋兮，日晻晻而下颓。
- 叹曰：
- 江湘油油长流汩兮，挑揄扬汰荡迅疾兮。
- 忧心展转愁怫郁兮，冤结未舒长隐忿兮，
- 丁时逢殃可奈何兮，劳心悁悁涕滂沱兮。

## 拼音

- lan3 qu1 shi4 zhi1 li2 sao1 xi1 ， xin1 ai1 ai1 er2 fu2 yu4 。
- sheng1 ao2 ao2 yi3 ji4 liao2 xi1 ， gu4 pu2 fu1 zhi1 qiao2 cui4 。
- bo1 chan3 yu2 er2 kuang1 xie2 xi1 ， qie4 tian3 nian3 zhi1 liu2 su2 。
- dang4 wei3 wo1 zhi1 jian1 jiu4 xi1 ， yi2 chun3 chun3 zhi1 hun4 zhuo2 。
- huai2 fen1 xiang1 er2 xie2 hui4 xi1 ， pei4 jiang1 li2 zhi1 fei1 fei1 。
- wo4 shen1 jiao1 yu3 du4 ruo4 xi1 ， guan1 fu2 yun2 zhi1 e2 e2 。
- deng1 chang2 ling2 er2 si4 wang4 xi1 ， lan3 zhi3 pu3 zhi1 li2 li2 。
- you2 lan2 gao1 yu3 hui4 lin2 xi1 ， ni4 yu4 shi2 zhi1 cen1 cuo2 。
- yang2 jing1 hua2 yi3 xuan4 yao4 xi1 ， fang1 yu4 wo4 er2 chun2 mei3 。
- jie2 gui4 shu4 zhi1 yi3 ni3 xi1 ， ren4 quan2 hui4 yu3 xin1 yi2 。
- fang1 ruo4 zi1 er2 bu2 yu4 xi1 ， juan1 lin2 bao2 er2 wan3 si3 。
- qu1 zi3 qiao2 zhi1 ben1 zou3 xi1 ， shen1 tu2 di2 zhi1 fu4 yuan1 。
- ruo4 you2 yi2 zhi1 chun2 mei3 xi1 ， jie4 zi3 tui1 zhi1 yin3 shan1 。
- jin4 shen1 sheng1 zhi1 li2 yang1 xi1 ， jing1 he2 shi4 zhi1 qi4 xue4 。
- wu2 shen1 xu1 zhi1 jue2 yan3 xi1 ， wang2 zi3 bi3 gan1 zhi1 heng2 fei4 。
- yu4 bei1 shen1 er2 xia4 ti3 xi1 ， xin1 yin3 ce4 er2 bu2 zhi4 。
- fang1 huan2 shu1 er2 bu4 he2 xi1 ， gou1 sheng2 yong4 er2 yi4 tai4 。
- yu4 si4 shi2 yu2 xu1 yu2 xi1 ， ri4 yin1 yi4 qi2 jiang1 mu4 。
- shi2 chi2 chi2 qi2 ri4 jin4 xi1 ， nian2 hu1 hu1 er2 ri4 du4 。
- wang4 zhou1 rong2 er2 ru4 shi4 xi1 ， nei4 ju4 bi4 er2 bu4 kai1 。
- si4 shi2 feng1 zhi1 qing1 ji1 xi1 ， yu4 fen1 wu4 qi2 ru2 mei2 。
- jin4 xiong2 jiu1 zhi1 geng3 geng3 xi1 ， chan2 jie4 jie4 er2 bi4 zhi1 。
- mo4 shun4 feng1 yi3 yan3 yang3 xi1 ， shang4 you2 you2 er2 jin4 zhi1 。
- xin1 kuang3 liang4 yi3 yuan1 jie2 xi1 ， qing2 chuan3 cuo4 yi3 man4 you1 。
- qian1 bi4 li4 yu2 shan1 ye3 xi1 ， cai3 nian3 zhi1 yu2 zhong1 zhou1 。
- wang4 gao1 qiu1 er2 tan4 ti4 xi1 ， bei1 xi1 xi1 er2 chang2 huai2 。
- shu2 qi4 qi4 er2 wei3 dong4 xi1 ， ri4 an3 an3 er2 xia4 tui2 。
- tan4 yue1 ：
- jiang1 xiang1 you2 you2 chang2 liu2 gu3 xi1 ， tiao1 yu2 yang2 tai4 dang4 xun4 ji2 xi1 。
- you1 xin1 zhan3 zhuan3 chou2 fu2 yu4 xi1 ， yuan1 jie2 wei4 shu1 chang2 yin3 fen4 xi1 ，
- ding1 shi2 feng2 yang1 ke3 nai4 he2 xi1 ， lao2 xin1 yuan1 yuan1 ti4 pang1 tuo2 xi1 。

## 注释

## 译文

## 赏析
