---
id: liu-xiang-yuan-you
title: 远游
titlePinyin: yuan3 you2
titleSlug: yuan-you
author: 刘向
authorPinyin: liu2 xiang4
authorSlug: liu-xiang
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 悲余性之不可改兮，屡惩艾而不迻。
- 服觉皓以殊俗兮，貌揭揭以巍巍。
- 譬若王侨之乘云兮，载赤霄而凌太清。
- 欲与天地参寿兮，与日月而比荣。
- 登昆仑而北首兮，悉灵圉而来谒。
- 选鬼神于太阴兮，登阊阖于玄阙。
- 回朕车俾西引兮，褰虹旗于玉门。
- 驰六龙于三危兮，朝西灵于九滨。
- 结余轸于西山兮，横飞谷以南征。
- 绝都广以直指兮，历祝融于硃冥。
- 枉玉衡于炎火兮，委两馆于咸唐。
- 贯澒濛以东朅兮，维六龙于扶桑。
- 周流览于四海兮，志升降以高驰。
- 徵九神于回极兮，建虹采以招指。
- 驾鸾凤以上游兮，从玄鹤与鹪明。
- 孔鸟飞而送迎兮，腾群鹤于瑶光。
- 排帝宫与罗囿兮，升县圃以眩灭。
- 结琼枝以杂佩兮，立长庚以继日。
- 凌惊雷以轶骇电兮，缀鬼谷于北辰。
- 鞭风伯使先驱兮，囚灵玄于虞渊。
- 遡高风以低佪兮，览周流于朔方。
- 就颛顼而敶辞兮，考玄冥于空桑。
- 旋车逝于崇山兮，奏虞舜于苍梧。
- 济杨舟于会稽兮，就申胥于五湖。
- 见南郢之流风兮，殒余躬于沅湘。
- 望旧邦之黯黮兮，时溷浊其犹未央。
- 怀兰茝之芬芳兮，妒被离而折之。
- 张绛帷以襜襜兮，风邑邑而蔽之。
- 日暾暾其西舍兮，阳焱焱而复顾。
- 聊假日以须臾兮，何骚骚而自故。
- 叹曰：
- 譬彼蛟龙乘云浮兮，汎淫澒溶纷若雾兮。
- 潺湲轇轕雷动电发馺高举兮。
- 升虚凌冥沛浊浮清入帝宫兮，摇翘奋羽驰风骋雨游无穷兮。

## 拼音

- bei1 yu2 xing4 zhi1 bu4 ke3 gai3 xi1 ， lü3 cheng2 ai4 er2 bu4 yi2 。
- fu2 jue2 hao4 yi3 shu1 su2 xi1 ， mao4 jie1 jie1 yi3 wei1 wei1 。
- pi4 ruo4 wang2 qiao2 zhi1 cheng2 yun2 xi1 ， zai3 chi4 xiao1 er2 ling2 tai4 qing1 。
- yu4 yu3 tian1 di4 can1 shou4 xi1 ， yu3 ri4 yue4 er2 bi3 rong2 。
- deng1 kun1 lun2 er2 bei3 shou3 xi1 ， xi1 ling2 yu3 er2 lai2 ye4 。
- xuan3 gui3 shen2 yu2 tai4 yin1 xi1 ， deng1 chang1 he2 yu2 xuan2 que1 。
- hui2 zhen4 che1 bi3 xi1 yin3 xi1 ， qian1 hong2 qi2 yu2 yu4 men2 。
- chi2 liu4 long2 yu2 san1 wei1 xi1 ， chao2 xi1 ling2 yu2 jiu3 bin1 。
- jie2 yu2 zhen3 yu2 xi1 shan1 xi1 ， heng2 fei1 gu3 yi3 nan2 zheng1 。
- jue2 dou1 guang3 yi3 zhi2 zhi3 xi1 ， li4 zhu4 rong2 yu2 zhu1 ming2 。
- wang3 yu4 heng2 yu2 yan2 huo3 xi1 ， wei3 liang3 guan3 yu2 xian2 tang2 。
- guan4 hong4 meng2 yi3 dong1 qie4 xi1 ， wei2 liu4 long2 yu2 fu2 sang1 。
- zhou1 liu2 lan3 yu2 si4 hai3 xi1 ， zhi4 sheng1 jiang4 yi3 gao1 chi2 。
- zhi3 jiu3 shen2 yu2 hui2 ji2 xi1 ， jian4 hong2 cai3 yi3 zhao1 zhi3 。
- jia4 luan2 feng4 yi3 shang4 you2 xi1 ， cong2 xuan2 he4 yu3 jiao1 ming2 。
- kong3 niao3 fei1 er2 song4 ying2 xi1 ， teng2 qun2 he4 yu2 yao2 guang1 。
- pai2 di4 gong1 yu3 luo2 you4 xi1 ， sheng1 xian4 pu3 yi3 xuan4 mie4 。
- jie2 qiong2 zhi1 yi3 za2 pei4 xi1 ， li4 chang2 geng1 yi3 ji4 ri4 。
- ling2 jing1 lei2 yi3 yi4 hai4 dian4 xi1 ， zhui4 gui3 gu3 yu2 bei3 chen2 。
- bian1 feng1 bo2 shi3 xian1 qu1 xi1 ， qiu2 ling2 xuan2 yu2 yu2 yuan1 。
- su4 gao1 feng1 yi3 di1 huai2 xi1 ， lan3 zhou1 liu2 yu2 shuo4 fang1 。
- jiu4 zhuan1 xu1 er2 chen2 ci2 xi1 ， kao3 xuan2 ming2 yu2 kong1 sang1 。
- xuan2 che1 shi4 yu2 chong2 shan1 xi1 ， zou4 yu2 shun4 yu2 cang1 wu2 。
- ji4 yang2 zhou1 yu2 hui4 ji1 xi1 ， jiu4 shen1 xu1 yu2 wu3 hu2 。
- jian4 nan2 ying3 zhi1 liu2 feng1 xi1 ， yun3 yu2 gong1 yu2 yuan2 xiang1 。
- wang4 jiu4 bang1 zhi1 an4 dan4 xi1 ， shi2 hun4 zhuo2 qi2 you2 wei4 yang1 。
- huai2 lan2 chai3 zhi1 fen1 fang1 xi1 ， du4 bei4 li2 er2 zhe2 zhi1 。
- zhang1 jiang4 wei2 yi3 chan1 chan1 xi1 ， feng1 yi4 yi4 er2 bi4 zhi1 。
- ri4 tun1 tun1 qi2 xi1 she4 xi1 ， yang2 yan4 yan4 er2 fu4 gu4 。
- liao2 jia4 ri4 yi3 xu1 yu2 xi1 ， he2 sao1 sao1 er2 zi4 gu4 。
- tan4 yue1 ：
- pi4 bi3 jiao1 long2 cheng2 yun2 fu2 xi1 ， fan4 yin2 hong4 rong2 fen1 ruo4 wu4 xi1 。
- chan2 yuan2 jiao1 ge2 lei2 dong4 dian4 fa1 sa4 gao1 ju3 xi1 。
- sheng1 xu1 ling2 ming2 pei4 zhuo2 fu2 qing1 ru4 di4 gong1 xi1 ， yao2 qiao4 fen4 yu3 chi2 feng1 cheng3 yu3 you2 wu2 qiong2 xi1 。

## 注释

## 译文

## 赏析
