---
id: liu-xiang-yuan-shi
title: 远逝
titlePinyin: yuan3 shi4
titleSlug: yuan-shi
author: 刘向
authorPinyin: liu2 xiang4
authorSlug: liu-xiang
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 志隐隐而郁怫兮，愁独哀而冤结。
- 肠纷纭以缭转兮，涕渐渐其若屑。
- 情慨慨而长怀兮，信上皇而质正。
- 合五岳与八灵兮，讯九鬿与六神。
- 指列宿以白情兮，诉五帝以置辞。
- 北斗为我折中兮，太一为余听之。
- 云服阴阳之正道兮，御后土之中和。
- 佩苍龙之蚴虬兮，带隐虹之逶蛇。
- 曳彗星之皓旰兮，抚朱爵与鵔鸃。
- 游清灵之飒戾兮，服云衣之披披。
- 杖玉策与朱旗兮，垂明月之玄珠。
- 举霓旌之墆翳兮，建黄纁之总旄。
- 躬纯粹而罔愆兮，承皇考之妙仪。
- 惜往事之不合兮，横汨罗而下沥。
- 乘隆波而南渡兮，逐江湘之顺流。
- 赴阳侯之潢洋兮，下石濑而登洲。
- 陆魁堆以蔽视兮，云冥冥而闇前。
- 山峻高以无垠兮，遂曾闳而迫身。
- 雪雰雰而薄木兮，云霏霏而陨集。
- 阜隘狭而幽险兮，石嵾嵯以翳日。
- 悲故乡而发忿兮，去余邦之弥久。
- 背龙门而入河兮，登大坟而望夏首。
- 横舟航而济湘兮，耳聊啾而戃慌。
- 波淫淫而周流兮，鸿溶溢而滔荡。
- 路曼曼其无端兮，周容容而无识。
- 引日月以指极兮，少须臾而释思。
- 水波远以冥冥兮，眇不睹其东西。
- 顺风波以南北兮，雾宵晦以纷纷。
- 日杳杳以西颓兮，路长远而窘迫。
- 欲酌醴以娱忧兮，蹇骚骚而不释。
- 叹曰：
- 飘风蓬龙埃坲々兮，草木摇落时槁悴兮，
- 遭倾遇祸不可救兮，长吟永欷涕究究兮，
- 舒情陈诗冀以自免兮，颓流下陨身日远兮。

## 拼音

- zhi4 yin3 yin3 er2 yu4 fu2 xi1 ， chou2 du2 ai1 er2 yuan1 jie2 。
- chang2 fen1 yun2 yi3 liao2 zhuan3 xi1 ， ti4 jian4 jian4 qi2 ruo4 xie4 。
- qing2 kai3 kai3 er2 chang2 huai2 xi1 ， xin4 shang4 huang2 er2 zhi4 zheng4 。
- he2 wu3 yue4 yu3 ba1 ling2 xi1 ， xun4 jiu3 qi2 yu3 liu4 shen2 。
- zhi3 lie4 su4 yi3 bai2 qing2 xi1 ， su4 wu3 di4 yi3 zhi4 ci2 。
- bei3 dou3 wei4 wo3 zhe2 zhong1 xi1 ， tai4 yi2 wei4 yu2 ting1 zhi1 。
- yun2 fu2 yin1 yang2 zhi1 zheng4 dao4 xi1 ， yu4 hou4 tu3 zhi1 zhong1 he2 。
- pei4 cang1 long2 zhi1 you4 qiu2 xi1 ， dai4 yin3 hong2 zhi1 wei1 she2 。
- ye4 hui4 xing1 zhi1 hao4 gan4 xi1 ， fu3 zhu1 jue2 yu3 jun4 yi4 。
- you2 qing1 ling2 zhi1 sa4 li4 xi1 ， fu2 yun2 yi1 zhi1 pi1 pi1 。
- zhang4 yu4 ce4 yu3 zhu1 qi2 xi1 ， chui2 ming2 yue4 zhi1 xuan2 zhu1 。
- ju3 ni2 jing1 zhi1 di4 yi4 xi1 ， jian4 huang2 xun1 zhi1 zong3 mao2 。
- gong1 chun2 cui4 er2 wang3 qian1 xi1 ， cheng2 huang2 kao3 zhi1 miao4 yi2 。
- xi1 wang3 shi4 zhi1 bu4 he2 xi1 ， heng2 mi4 luo2 er2 xia4 li4 。
- cheng2 long2 bo1 er2 nan2 du4 xi1 ， zhu2 jiang1 xiang1 zhi1 shun4 liu2 。
- fu4 yang2 hou2 zhi1 huang2 yang2 xi1 ， xia4 shi2 lai4 er2 deng1 zhou1 。
- lu4 kui2 dui1 yi3 bi4 shi4 xi1 ， yun2 ming2 ming2 er2 an4 qian2 。
- shan1 jun4 gao1 yi3 wu2 yin2 xi1 ， sui4 ceng2 hong2 er2 po4 shen1 。
- xue3 fen1 fen1 er2 bao2 mu4 xi1 ， yun2 fei1 fei1 er2 yun3 ji2 。
- fu4 ai4 xia2 er2 you1 xian3 xi1 ， shi2 cen1 cuo2 yi3 yi4 ri4 。
- bei1 gu4 xiang1 er2 fa1 fen4 xi1 ， qu4 yu2 bang1 zhi1 mi2 jiu3 。
- bei4 long2 men2 er2 ru4 he2 xi1 ， deng1 da4 fen2 er2 wang4 xia4 shou3 。
- heng2 zhou1 hang2 er2 ji4 xiang1 xi1 ， er3 liao2 jiu1 er2 tang3 huang1 。
- bo1 yin2 yin2 er2 zhou1 liu2 xi1 ， hong2 rong2 yi4 er2 tao1 dang4 。
- lu4 man4 man4 qi2 wu2 duan1 xi1 ， zhou1 rong2 rong2 er2 wu2 shi2 。
- yin3 ri4 yue4 yi3 zhi3 ji2 xi1 ， shao3 xu1 yu2 er2 shi4 si1 。
- shui3 bo1 yuan3 yi3 ming2 ming2 xi1 ， miao3 bu4 du3 qi2 dong1 xi1 。
- shun4 feng1 bo1 yi3 nan2 bei3 xi1 ， wu4 xiao1 hui4 yi3 fen1 fen1 。
- ri4 yao3 yao3 yi3 xi1 tui2 xi1 ， lu4 chang2 yuan3 er2 jiong3 po4 。
- yu4 zhuo2 li3 yi3 yu2 you1 xi1 ， jian3 sao1 sao1 er2 bu2 shi4 。
- tan4 yue1 ：
- piao1 feng1 peng2 long2 ai1 fo2 fo2 xi1 ， cao3 mu4 yao2 luo4 shi2 gao3 cui4 xi1 ，
- zao1 qing1 yu4 huo4 bu4 ke3 jiu4 xi1 ， chang2 yin2 yong3 xi1 ti4 jiu1 jiu1 xi1 ，
- shu1 qing2 chen2 shi1 ji4 yi3 zi4 mian3 xi1 ， tui2 liu2 xia4 yun3 shen1 ri4 yuan3 xi1 。

## 注释

## 译文

## 赏析
