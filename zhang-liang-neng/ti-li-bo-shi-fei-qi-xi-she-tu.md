---
id: zhang-liang-neng-ti-li-bo-shi-fei-qi-xi-she-tu
title: 題李伯時飛騎習射圖
titlePinyin: ti2 li3 bo2 shi2 fei1 qi2 xi2 she4 tu2
titleSlug: ti-li-bo-shi-fei-qi-xi-she-tu
author: 章良能
authorPinyin: zhang1 liang2 neng2
authorSlug: zhang-liang-neng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 禁營貔虎天廐龍，技癢不奈芻粟豐。
- 聞道寶津嘗護駕，前期踴躍矜驍雄。
- 紅綃低繫柳枝碧，滿滿彎弓斫鬉射。
- 偶然穿葉未爲奇，截下紅綃方破的。
- 綵繩長曳綵毬輕，閃爍眩轉如奔星。
- 弦頭霹靂起馬脚，回看一箭落欃槍。
- 烏紗帽穩春衫薄，交韉煥爛青絲絡。
- 千步場深隔九關，畢景馳驅有餘樂。
- 李侯應奉隨春官，日晏歸穿衛士班。
- 平生抵死憐神駿，絕藝那能不細看。
- 不學閻公伏池側，倉皇丹粉供宣索。
- 他年乘興試追尋，妙處祇須憑子墨。
- 十六蹄翻意態真，罄控應節顧眄親。
- 當時騎士盡應爾，尚想元豐兵制新。
- 慨今多事困供億，養兵殆且殫民力。
- 未聞士歌馬騰槽，安得從容觀戲劇。

## 拼音

- jin4 ying2 pi2 hu3 tian1 jiu4 long2 ， ji4 yang3 bu2 nai4 chu2 su4 feng1 。
- wen2 dao4 bao3 jin1 chang2 hu4 jia4 ， qian2 qi1 yong3 yue4 jin1 xiao1 xiong2 。
- hong2 xiao1 di1 xi4 liu3 zhi1 bi4 ， man3 man3 wan1 gong1 zhuo2 zong1 she4 。
- ou3 ran2 chuan1 ye4 wei4 wei2 qi2 ， jie2 xia4 hong2 xiao1 fang1 po4 de0 。
- cai3 sheng2 chang2 ye4 cai3 qiu2 qing1 ， shan3 shuo4 xuan4 zhuan3 ru2 ben1 xing1 。
- xian2 tou2 pi1 li4 qi3 ma3 jiao3 ， hui2 kan4 yi2 jian4 luo4 chan2 qiang1 。
- wu1 sha1 mao4 wen3 chun1 shan1 bao2 ， jiao1 jian1 huan4 lan4 qing1 si1 luo4 。
- qian1 bu4 chang3 shen1 ge2 jiu3 guan1 ， bi4 jing3 chi2 qu1 you3 yu2 le4 。
- li3 hou2 ying1 feng4 sui2 chun1 guan1 ， ri4 yan4 gui1 chuan1 wei4 shi4 ban1 。
- ping2 sheng1 di3 si3 lian2 shen2 jun4 ， jue2 yi4 na4 neng2 bu2 xi4 kan4 。
- bu4 xue2 yan2 gong1 fu2 chi2 ce4 ， cang1 huang2 dan1 fen3 gong4 xuan1 suo3 。
- ta1 nian2 cheng2 xing1 shi4 zhui1 xun2 ， miao4 chu3 qi2 xu1 ping2 zi3 mo4 。
- shi2 liu4 ti2 fan1 yi4 tai4 zhen1 ， qing4 kong4 ying1 jie2 gu4 mian3 qin1 。
- dang1 shi2 qi2 shi4 jin4 ying1 er3 ， shang4 xiang3 yuan2 feng1 bing1 zhi4 xin1 。
- kai3 jin1 duo1 shi4 kun4 gong4 yi4 ， yang3 bing1 dai4 qie3 dan1 min2 li4 。
- wei4 wen2 shi4 ge1 ma3 teng2 cao2 ， an1 de2 cong2 rong2 guan1 xi4 ju4 。

## 注释

## 译文

## 赏析
