---
id: li-jiao-an-ji-ling-biao-shi-ping-ba-gui
title: 安輯嶺表事平罷歸
titlePinyin: an1 ji2 ling3 biao3 shi4 ping2 ba4 gui1
titleSlug: an-ji-ling-biao-shi-ping-ba-gui
author: 李嶠
authorPinyin: li3 jiao4
authorSlug: li-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲端想京縣，帝鄉如可見。
- 天涯望越臺，海路幾悠哉。
- 六月飛鵬去，三年瑞雉來。
- 境遙銅柱出，山險石門開。
- 自我違瀍洛，瞻途屢揮霍。
- 朝朝寒路多，夜夜征衣薄。
- 白簡承朝憲，朱方撫夷落。
- 既弘天覆廣，且諭皇恩博。
- 皇恩溢外區，憬俗詠來蘇。
- 聲朔臣天子，壇場拜老夫。
- 降宮韜將略，黃石寢兵符。
- 返斾收龍虎，空營集鳥烏。
- 日落澄氛靄，憑高視襟帶。
- 東甌抗於越，南斗臨吳會。
- 春色繞邊陲，飛花出荒外。
- 卉服紛如積，長川思遊客。
- 風生丹桂晚，雲起蒼梧夕。
- 去舳艤清江，歸軒趨紫陌。
- 衣裳會百蠻，琛賮委重關。
- 不學金刀使，空持寶劒還。

## 拼音

- yun2 duan1 xiang3 jing1 xian4 ， di4 xiang1 ru2 ke3 jian4 。
- tian1 ya2 wang4 yue4 tai2 ， hai3 lu4 ji1 you1 zai1 。
- liu4 yue4 fei1 peng2 qu4 ， san1 nian2 rui4 zhi4 lai2 。
- jing4 yao2 tong2 zhu4 chu1 ， shan1 xian3 shi2 men2 kai1 。
- zi4 wo3 wei2 chan2 luo4 ， zhan1 tu2 lü3 hui1 huo4 。
- zhao1 zhao1 han2 lu4 duo1 ， ye4 ye4 zheng1 yi1 bao2 。
- bai2 jian3 cheng2 chao2 xian4 ， zhu1 fang1 fu3 yi2 luo4 。
- ji4 hong2 tian1 fu4 guang3 ， qie3 yu4 huang2 en1 bo2 。
- huang2 en1 yi4 wai4 qu1 ， jing3 su2 yong3 lai2 su1 。
- sheng1 shuo4 chen2 tian1 zi3 ， tan2 chang3 bai4 lao3 fu1 。
- jiang4 gong1 tao1 jiang1 lüe4 ， huang2 shi2 qin3 bing1 fu2 。
- fan3 pei4 shou1 long2 hu3 ， kong1 ying2 ji2 niao3 wu1 。
- ri4 luo4 cheng2 fen1 ai3 ， ping2 gao1 shi4 jin1 dai4 。
- dong1 ou1 kang4 wu1 yue4 ， nan2 dou3 lin2 wu2 hui4 。
- chun1 se4 rao4 bian1 chui2 ， fei1 hua1 chu1 huang1 wai4 。
- hui4 fu2 fen1 ru2 ji1 ， chang2 chuan1 si1 you2 ke4 。
- feng1 sheng1 dan1 gui4 wan3 ， yun2 qi3 cang1 wu2 xi1 。
- qu4 zhu2 yi3 qing1 jiang1 ， gui1 xuan1 qu1 zi3 mo4 。
- yi1 shang0 hui4 bai3 man2 ， chen1 jin4 wei3 zhong4 guan1 。
- bu4 xue2 jin1 dao1 shi3 ， kong1 chi2 bao3 jian4 huan2 。

## 注释

## 译文

## 赏析
