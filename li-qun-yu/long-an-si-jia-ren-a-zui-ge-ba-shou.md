---
id: li-qun-yu-long-an-si-jia-ren-a-zui-ge-ba-shou
title: 龍安寺佳人阿最歌八首
titlePinyin: long2 an1 si4 jia1 ren2 a1 zui4 ge1 ba1 shou3
titleSlug: long-an-si-jia-ren-a-zui-ge-ba-shou
author: 李群玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 團團明月面，冉冉柳枝腰。未入鴛鴦被，心長似火燒。
- 見面知何益，聞名憶轉深。拳攣荷葉子，未得展蓮心。
- 欲摘不得摘，如看波上花。若教親玉樹，情願作蒹葭。
- 門路穿茶焙，房門映竹煙。會須隨鹿女，乞火到窗前。
- 不是求心印，都緣愛綠珠。何須同泰寺，然後始為奴。
- 既為金界客，任改淨人名。願掃琉璃地，燒香過一生。
- 素腕撩金索，輕紅約翠紗。不如欄下水，終日見桃花。
- 第一龍宮女，相憐是阿誰。好魚輸獺盡，白鷺鎮長饑。

## 拼音

- tuan2 tuan2 ming2 yue4 mian4 ， ran3 ran3 liu3 zhi1 yao1 。 wei4 ru4 yuan1 yang1 bei4 ， xin1 chang2 si4 huo3 shao1 。
- jian4 mian4 zhi1 he2 yi4 ， wen2 ming2 yi4 zhuan3 shen1 。 quan2 luan2 he2 ye4 zi3 ， wei4 de2 zhan3 lian2 xin1 。
- yu4 zhai1 bu4 de2 zhai1 ， ru2 kan4 bo1 shang4 hua1 。 ruo4 jiao4 qin1 yu4 shu4 ， qing2 yuan4 zuo4 jian1 jia1 。
- men2 lu4 chuan1 cha2 bei4 ， fang2 men2 ying4 zhu2 yan1 。 hui4 xu1 sui2 lu4 nü3 ， qi3 huo3 dao4 chuang1 qian2 。
- bu2 shi4 qiu2 xin1 yin4 ， dou1 yuan2 ai4 lü4 zhu1 。 he2 xu1 tong2 tai4 si4 ， ran2 hou4 shi3 wei2 nu2 。
- ji4 wei2 jin1 jie4 ke4 ， ren4 gai3 jing4 ren2 ming2 。 yuan4 sao3 liu2 li2 di4 ， shao1 xiang1 guo4 yi4 sheng1 。
- su4 wan4 liao2 jin1 suo3 ， qing1 hong2 yue1 cui4 sha1 。 bu4 ru2 lan2 xia4 shui3 ， zhong1 ri4 jian4 tao2 hua1 。
- di4 yi1 long2 gong1 nü3 ， xiang1 lian2 shi4 a1 shui2 。 hao3 yu2 shu1 ta3 jin4 ， bai2 lu4 zhen4 chang2 ji1 。

## 注释

## 译文

## 赏析
