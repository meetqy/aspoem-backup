---
id: li-qun-yu-jiang-li-li-pu-zhi-jiu-ye-yu-feng-huai-shen-zheng-zi-kun-di-san-ren-lian-deng-gao-di
title: 將離澧浦置酒野嶼奉懷沈正字昆弟三人聯登高第
titlePinyin: jiang1 li2 li3 pu3 zhi4 jiu3 ye3 yu3 feng4 huai2 shen3 zheng4 zi4 kun1 di4 san1 ren2 lian2 deng1 gao1 di4
titleSlug: jiang-li-li-pu-zhi-jiu-ye-yu-feng-huai-shen-zheng-zi-kun-di-san-ren-lian-deng-gao-di
author: 李羣玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春月三改兔，花枝成綠陰。
- 年光東流水，浩歎傷羈心。
- 酌桂煙嶼晚，鴂鳴江草深。
- 良圖一超忽，萬恨空相尋。
- 上國刈翹楚，才微甘陸沈。
- 無燈假貧女，有淚沾牛衾。
- 衡岳三麒麟，各振黃鍾音。
- 卿雲被文彩，芳價搖詞林。
- 夫子芸閣英，養鱗湘水潯。
- 晴沙踏蘭菊，隱几當青岑。
- 明月洞庭上，悠揚挂離襟。
- 停觴一搖筆，聊寄生芻吟。

## 拼音

- chun1 yue4 san1 gai3 tu4 ， hua1 zhi1 cheng2 lü4 yin1 。
- nian2 guang1 dong1 liu2 shui3 ， hao4 tan4 shang1 ji1 xin1 。
- zhuo2 gui4 yan1 yu3 wan3 ， jue2 ming2 jiang1 cao3 shen1 。
- liang2 tu2 yi4 chao1 hu1 ， wan4 hen4 kong1 xiang4 xun2 。
- shang4 guo2 yi4 qiao2 chu3 ， cai2 wei1 gan1 lu4 shen3 。
- wu2 deng1 jia3 pin2 nü3 ， you3 lei4 zhan1 niu2 qin1 。
- heng2 yue4 san1 qi2 lin2 ， ge4 zhen4 huang2 zhong1 yin1 。
- qing1 yun2 bei4 wen2 cai3 ， fang1 jia4 yao2 ci2 lin2 。
- fu1 zi3 yun2 ge2 ying1 ， yang3 lin2 xiang1 shui3 xun2 。
- qing2 sha1 ta4 lan2 ju2 ， yin3 ji3 dang1 qing1 cen2 。
- ming2 yue4 dong4 ting2 shang4 ， you1 yang2 gua4 li2 jin1 。
- ting2 shang1 yi4 yao2 bi3 ， liao2 ji4 sheng1 chu2 yin2 。

## 注释

## 译文

## 赏析
