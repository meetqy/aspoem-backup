---
id: lu-zhao-han-di-shi
title: 漢堤詩
titlePinyin: han4 di1 shi1
titleSlug: han-di-shi
author: 盧肇
authorPinyin: lu2 zhao4
authorSlug: lu-zhao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陰沴姦陽，來暴於襄。
- 洎入大郛，波端若鋩。
- 觸厚摧高，不知其防。
- 駭潰顛委，萬室皆毀。
- 竈登蛟鼉，堂集鱣鮪。
- 惟恩若讎，母不能子。
- 洪潰既涸，閈閎其虛。
- 以隳我堵，以剝我廬。
- 酸傷顧望，若踐丘墟。
- 帝曰念嗟，朕日南顧。
- 流災降慝，天曷台怒。
- 滔滔襄郊，捽我嬰孺。
- 於惟餘甿，飢傷喘呼。
- 斯爲淫痍，孰往膏傅。
- 惟汝元寮，僉舉明哲。
- 我公用諧，苴茅杖節。
- 來視襄人，噢咻提挈。
- 不日不月，咍乎抃悅。
- 乃泳故隄，陷於沙泥。
- 缺落坳圯，由東訖西。
- 公曰嗚呼，漢之有隄。
- 實命襄人，不力乃力，則及乃身。
- 具鍤與畚，漢隄其新。
- 帝廩有粟，帝府有緡。
- 爾成爾隄，必錫爾勤。
- 襄人怡怡，聽命襄滸。
- 背襄肩杵，奔走蹈舞。
- 分之卒伍，令以麾鼓。
- 尋尺既度，日月可數。
- 登登嶪嶪，周旋上下。
- 披峴斲楚，飛石輓土。
- 舉築殷雷，駭汗霏雨。
- 疲癃鰥獨，奮有筋膂。
- 呀吁來助，提筐負筥。
- 不勞其勞，雜沓笑語。
- 咸曰盧公，來賜我生。
- 斯隄既成，蜿蜿而平。
- 確爾山固，屹如雲橫。
- 漢流雖狂，堅不可蝕。
- 代千年億，與天無極。
- 惟公之隄，昔在人心。
- 既築既城，橫之於南。
- 萌渚不峻，此門不深。
- 今復在茲，於漢之陰。
- 斯堤已崇，茲民獲祐。
- 齯童相慶，室以完富。
- 貽於襄人，願保厥壽。
- 繄公之功，赫焉如晝。
- 捍此巨災，崒若京阜。
- 天子賜之，百姓載之。
- 族孫作詩，昭示厥後。

## 拼音

- yin1 li4 jian1 yang2 ， lai2 bao4 wu1 xiang1 。
- ji4 ru4 da4 fu2 ， bo1 duan1 ruo4 mang2 。
- chu4 hou4 cui1 gao1 ， bu4 zhi1 qi2 fang2 。
- hai4 kui4 dian1 wei3 ， wan4 shi4 jie1 hui3 。
- zao4 deng1 jiao1 tuo2 ， tang2 ji2 zhan1 wei3 。
- wei2 en1 ruo4 chou2 ， mu3 bu4 neng2 zi3 。
- hong2 kui4 ji4 he2 ， han4 hong2 qi2 xu1 。
- yi3 hui1 wo3 du3 ， yi3 bao1 wo3 lu2 。
- suan1 shang1 gu4 wang4 ， ruo4 jian4 qiu1 xu1 。
- di4 yue1 nian4 jie1 ， zhen4 ri4 nan2 gu4 。
- liu2 zai1 jiang4 te4 ， tian1 he2 tai2 nu4 。
- tao1 tao1 xiang1 jiao1 ， zuo2 wo3 ying1 ru2 。
- wu1 wei2 yu2 meng2 ， ji1 shang1 chuan3 hu1 。
- si1 wei2 yin2 yi2 ， shu2 wang3 gao1 fu4 。
- wei2 ru3 yuan2 liao2 ， qian1 ju3 ming2 zhe2 。
- wo3 gong1 yong4 xie2 ， ju1 mao2 zhang4 jie2 。
- lai2 shi4 xiang1 ren2 ， o1 xiu1 ti2 qie4 。
- bu2 ri4 bu2 yue4 ， hai1 hu1 bian4 yue4 。
- nai3 yong3 gu4 di1 ， xian4 wu1 sha1 ni2 。
- que1 luo4 ao4 yi2 ， you2 dong1 qi4 xi1 。
- gong1 yue1 wu1 hu1 ， han4 zhi1 you3 di1 。
- shi2 ming4 xiang1 ren2 ， bu2 li4 nai3 li4 ， ze2 ji2 nai3 shen1 。
- ju4 cha1 yu3 ben3 ， han4 di1 qi2 xin1 。
- di4 lin3 you3 su4 ， di4 fu3 you3 min2 。
- er3 cheng2 er3 di1 ， bi4 xi1 er3 qin2 。
- xiang1 ren2 yi2 yi2 ， ting1 ming4 xiang1 hu3 。
- bei4 xiang1 jian1 chu3 ， ben1 zou3 dao3 wu3 。
- fen1 zhi1 zu2 wu3 ， ling4 yi3 hui1 gu3 。
- xun2 chi3 ji4 du4 ， ri4 yue4 ke3 shu4 。
- deng1 deng1 ye4 ye4 ， zhou1 xuan2 shang4 xia4 。
- pi1 xian4 zhuo2 chu3 ， fei1 shi2 wan3 tu3 。
- ju3 zhu4 yin1 lei2 ， hai4 han4 fei1 yu3 。
- pi2 long2 guan1 du2 ， fen4 you3 jin1 lü3 。
- ya0 xu1 lai2 zhu4 ， ti2 kuang1 fu4 ju3 。
- bu4 lao2 qi2 lao2 ， za2 ta4 xiao4 yu3 。
- xian2 yue1 lu2 gong1 ， lai2 ci4 wo3 sheng1 。
- si1 di1 ji4 cheng2 ， wan1 wan1 er2 ping2 。
- que4 er3 shan1 gu4 ， yi4 ru2 yun2 heng2 。
- han4 liu2 sui1 kuang2 ， jian1 bu4 ke3 shi2 。
- dai4 qian1 nian2 yi4 ， yu3 tian1 wu2 ji2 。
- wei2 gong1 zhi1 di1 ， xi1 zai4 ren2 xin1 。
- ji4 zhu4 ji4 cheng2 ， heng2 zhi1 wu1 nan2 。
- meng2 zhu3 bu2 jun4 ， ci3 men2 bu4 shen1 。
- jin1 fu4 zai4 zi1 ， wu1 han4 zhi1 yin1 。
- si1 di1 yi3 chong2 ， zi1 min2 huo4 you4 。
- ni2 tong2 xiang1 qing4 ， shi4 yi3 wan2 fu4 。
- yi2 wu1 xiang1 ren2 ， yuan4 bao3 jue2 shou4 。
- yi1 gong1 zhi1 gong1 ， he4 yan1 ru2 zhou4 。
- han4 ci3 ju4 zai1 ， zu2 ruo4 jing1 fu4 。
- tian1 zi3 ci4 zhi1 ， bai3 xing4 zai4 zhi1 。
- zu2 sun1 zuo4 shi1 ， zhao1 shi4 jue2 hou4 。

## 注释

## 译文

## 赏析
