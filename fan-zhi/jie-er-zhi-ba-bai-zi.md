---
id: fan-zhi-jie-er-zhi-ba-bai-zi
title: 誡兒姪八百字
titlePinyin: jie4 er2 zhi2 ba1 bai3 zi4
titleSlug: jie-er-zhi-ba-bai-zi
author: 范質
authorPinyin: fan4 zhi4
authorSlug: fan-zhi
dynasty: 唐
dynastyPinyin: tang2
dynastySlug: tang
tags: []
---

## 正文

- 去年初釋褐，一命列蓬丘。
- 青袍春草色，白紵棄如仇。
- 適會龍飛慶，王澤天下流。
- 爾得六品階，無乃太爲優。
- 凡登進士第，四選昇校讎。
- 歷官十五考，敘階與爾儔。
- 如何志未滿，意欲凌雲遊。
- 若言品位卑，寄書來我求。
- 省之再三歎，不覺淚盈眸。
- 吾家本寒素，門地寡公侯。
- 先子有令德，樂道尚優游。
- 生逢世多僻，委順信沈浮。
- 仕宦不喜達，吏隠同莊周。
- 積善有餘慶，清白爲貽謀。
- 伊余奉家訓，孜孜務進修。
- 夙夜事勤肅，言行思悔尤。
- 出門擇交友，防慎畏薰蕕。
- 省躬常懼玷，恐掇庭闈羞。
- 童年志於學，不惰爲箕裘。
- 二十中甲科，赬尾化爲虬。
- 三十入翰苑，步武向瀛洲。
- 四十登宰輔，貂冠侍冕旒。
- 備位行一紀，將何助帝猷。
- 即非救旱雨，豈是濟川舟。
- 天子未遐棄，日益素餐憂。
- 黄河潤千里，草木皆浸漬。
- 吾宗凡九人，繼踵昇官次。
- 門內無白丁，森森朱綠紫。
- 鵷行洎內職，亞尹州從事。
- 府掾監省官，高低皆清美。
- 悉由僥倖昇，不因資考至。
- 朝廷懸爵秩，命之曰公器。
- 才者祿及身，功者賞於世。
- 非才及非功，安得專厚利。
- 寒衣內府帛，饑食太倉米。
- 不蠶復不穡，未嘗勤四體。
- 雖然一家榮，豈塞衆人議。
- 顒顒十目窺，齪齪千人指。
- 借問爾與吾，如何不自媿。
- 戒爾學立身，莫若先孝弟。
- 怡怡奉親長，不敢生驕易。
- 戰戰復兢兢，造次必於是。
- 戒爾學干祿，莫若勤道藝。
- 嘗聞諸格言，學而優則仕。
- 不患人不知，惟患學不至。
- 戒爾遠恥辱，恭則近乎禮。
- 自卑而尊人，先彼而後己。
- 相鼠與茅鴟，宜鑒詩人刺。
- 戒爾勿曠放，曠放非端士。
- 周孔垂名教，齊梁尚清議。
- 南朝稱八達，千載穢青史。
- 戒爾勿嗜酒，狂藥非佳味。
- 能移謹厚性，化爲凶險類。
- 古今傾敗者，歷歷皆可記。
- 戒爾勿多言，多言者衆忌。
- 苟不慎樞機，災危從此始。
- 是非毀譽間，適足爲身累。
- 舉世重交遊，擬結金蘭契。
- 忿怨容易生，風波當時起。
- 所以君子心，汪汪淡如水。
- 舉世好承奉，昂昂增意氣。
- 不知承奉者，以爾爲玩戲。
- 所以古人疾，蘧蒢與戚施。
- 舉世重任俠，俗呼爲氣義。
- 爲人赴急難，往往陷刑死。
- 所以馬援書，殷勤戒諸子。
- 舉世賤清素，奉身好華侈。
- 肥馬衣輕裘，揚揚過閭里。
- 雖得市童憐，還爲識者鄙。
- 我本羈旅臣，遭逢堯舜理。
- 位重才不充，戚戚懷憂畏。
- 深淵與薄冰，蹈之唯恐墜。
- 爾曹當憫我，勿使增罪戾。
- 閉門斂蹤跡，縮首避名勢。
- 名勢不久居，畢竟何足恃。
- 物盛必有衰，有隆還有替。
- 速成不堅牢，亟走多顛躓。
- 灼灼園中花，早發還先萎。
- 遲遲澗畔松，鬰鬰含晚翠。
- 賦命有疾徐，青雲難力致。
- 寄語謝諸郎，躁進徒爲耳。

## 拼音

- qu4 nian2 chu1 shi4 he4 ， yi2 ming4 lie4 peng2 qiu1 。
- qing1 pao2 chun1 cao3 se4 ， bai2 zhu4 qi4 ru2 chou2 。
- shi4 hui4 long2 fei1 qing4 ， wang2 ze2 tian1 xia4 liu2 。
- er3 de2 liu4 pin3 jie1 ， wu2 nai3 tai4 wei2 you1 。
- fan2 deng1 jin4 shi4 di4 ， si4 xuan3 sheng1 xiao4 chou2 。
- li4 guan1 shi2 wu3 kao3 ， xu4 jie1 yu3 er3 chou2 。
- ru2 he2 zhi4 wei4 man3 ， yi4 yu4 ling2 yun2 you2 。
- ruo4 yan2 pin3 wei4 bei1 ， ji4 shu1 lai2 wo3 qiu2 。
- sheng3 zhi1 zai4 san1 tan4 ， bu4 jue2 lei4 ying2 mou2 。
- wu2 jia1 ben3 han2 su4 ， men2 di4 gua3 gong1 hou2 。
- xian1 zi3 you3 ling4 de2 ， le4 dao4 shang4 you1 you2 。
- sheng1 feng2 shi4 duo1 pi4 ， wei3 shun4 xin4 shen3 fu2 。
- shi4 huan4 bu4 xi3 da2 ， li4 yin3 tong2 zhuang1 zhou1 。
- ji1 shan4 you3 yu2 qing4 ， qing1 bai2 wei2 yi2 mou2 。
- yi1 yu2 feng4 jia1 xun4 ， zi1 zi1 wu4 jin4 xiu1 。
- su4 ye4 shi4 qin2 su4 ， yan2 xing2 si1 hui3 you2 。
- chu1 men2 ze2 jiao1 you3 ， fang2 shen4 wei4 xun1 you2 。
- sheng3 gong1 chang2 ju4 dian4 ， kong3 duo1 ting2 wei2 xiu1 。
- tong2 nian2 zhi4 wu1 xue2 ， bu2 duo4 wei2 ji1 qiu2 。
- er4 shi2 zhong1 jia3 ke1 ， cheng1 wei3 hua4 wei2 qiu2 。
- san1 shi2 ru4 han4 yuan4 ， bu4 wu3 xiang4 ying2 zhou1 。
- si4 shi2 deng1 zai3 fu3 ， diao1 guan1 shi4 mian3 liu2 。
- bei4 wei4 xing2 yi2 ji4 ， jiang1 he2 zhu4 di4 you2 。
- ji2 fei1 jiu4 han4 yu3 ， qi3 shi4 ji4 chuan1 zhou1 。
- tian1 zi3 wei4 xia2 qi4 ， ri4 yi4 su4 can1 you1 。
- huang2 he2 run4 qian1 li3 ， cao3 mu4 jie1 jin4 zi4 。
- wu2 zong1 fan2 jiu3 ren2 ， ji4 zhong3 sheng1 guan1 ci4 。
- men2 nei4 wu2 bai2 ding1 ， sen1 sen1 zhu1 lü4 zi3 。
- yuan1 xing2 ji4 nei4 zhi2 ， ya1 yin3 zhou1 cong2 shi4 。
- fu3 yuan4 jian1 sheng3 guan1 ， gao1 di1 jie1 qing1 mei3 。
- xi1 you2 jiao3 xing4 sheng1 ， bu4 yin1 zi1 kao3 zhi4 。
- chao2 ting2 xuan2 jue2 zhi4 ， ming4 zhi1 yue1 gong1 qi4 。
- cai2 zhe3 lu4 ji2 shen1 ， gong1 zhe3 shang3 wu1 shi4 。
- fei1 cai2 ji2 fei1 gong1 ， an1 de2 zhuan1 hou4 li4 。
- han2 yi1 nei4 fu3 bo2 ， ji1 shi2 tai4 cang1 mi3 。
- bu4 can2 fu4 bu2 se4 ， wei4 chang2 qin2 si4 ti3 。
- sui1 ran2 yi4 jia1 rong2 ， qi3 sai1 zhong4 ren2 yi4 。
- yong2 yong2 shi2 mu4 kui1 ， chuo4 chuo4 qian1 ren2 zhi3 。
- jie4 wen4 er3 yu3 wu2 ， ru2 he2 bu2 zi4 kui4 。
- jie4 er3 xue2 li4 shen1 ， mo4 ruo4 xian1 xiao4 di4 。
- yi2 yi2 feng4 qin1 chang2 ， bu4 gan3 sheng1 jiao1 yi4 。
- zhan4 zhan4 fu4 jing1 jing1 ， zao4 ci4 bi4 wu1 shi4 。
- jie4 er3 xue2 gan1 lu4 ， mo4 ruo4 qin2 dao4 yi4 。
- chang2 wen2 zhu1 ge2 yan2 ， xue2 er2 you1 ze2 shi4 。
- bu2 huan4 ren2 bu4 zhi1 ， wei2 huan4 xue2 bu2 zhi4 。
- jie4 er3 yuan3 chi3 ru3 ， gong1 ze2 jin4 hu1 li3 。
- zi4 bei1 er2 zun1 ren2 ， xian1 bi3 er2 hou4 ji3 。
- xiang1 shu3 yu3 mao2 chi1 ， yi2 jian4 shi1 ren2 ci4 。
- jie4 er3 wu4 kuang4 fang4 ， kuang4 fang4 fei1 duan1 shi4 。
- zhou1 kong3 chui2 ming2 jiao4 ， qi2 liang2 shang4 qing1 yi4 。
- nan2 chao2 cheng1 ba1 da2 ， qian1 zai4 hui4 qing1 shi3 。
- jie4 er3 wu4 shi4 jiu3 ， kuang2 yao4 fei1 jia1 wei4 。
- neng2 yi2 jin3 hou4 xing4 ， hua4 wei2 xiong1 xian3 lei4 。
- gu3 jin1 qing1 bai4 zhe3 ， li4 li4 jie1 ke3 ji4 。
- jie4 er3 wu4 duo1 yan2 ， duo1 yan2 zhe3 zhong4 ji4 。
- gou3 bu2 shen4 shu1 ji1 ， zai1 wei1 cong2 ci3 shi3 。
- shi4 fei1 hui3 yu4 jian4 ， shi4 zu2 wei2 shen1 lei4 。
- ju3 shi4 zhong4 jiao1 you2 ， ni3 jie2 jin1 lan2 qi4 。
- fen4 yuan4 rong2 yi4 sheng1 ， feng1 bo1 dang1 shi2 qi3 。
- suo3 yi3 jun1 zi3 xin1 ， wang1 wang1 dan4 ru2 shui3 。
- ju3 shi4 hao3 cheng2 feng4 ， ang2 ang2 zeng1 yi4 qi4 。
- bu4 zhi1 cheng2 feng4 zhe3 ， yi3 er3 wei2 wan2 xi4 。
- suo3 yi3 gu3 ren2 ji2 ， qu2 chu2 yu3 qi1 shi1 。
- ju3 shi4 zhong4 ren4 xia2 ， su2 hu1 wei2 qi4 yi4 。
- wei2 ren2 fu4 ji2 nan2 ， wang3 wang3 xian4 xing2 si3 。
- suo3 yi3 ma3 yuan2 shu1 ， yin1 qin2 jie4 zhu1 zi3 。
- ju3 shi4 jian4 qing1 su4 ， feng4 shen1 hao3 hua2 chi3 。
- fei2 ma3 yi1 qing1 qiu2 ， yang2 yang2 guo4 lü2 li3 。
- sui1 de2 shi4 tong2 lian2 ， huan2 wei2 shi2 zhe3 bi3 。
- wo3 ben3 ji1 lü3 chen2 ， zao1 feng2 yao2 shun4 li3 。
- wei4 zhong4 cai2 bu4 chong1 ， qi1 qi1 huai2 you1 wei4 。
- shen1 yuan1 yu3 bao2 bing1 ， dao3 zhi1 wei2 kong3 zhui4 。
- er3 cao2 dang1 min3 wo3 ， wu4 shi3 zeng1 zui4 li4 。
- bi4 men2 lian3 zong1 ji4 ， suo1 shou3 bi4 ming2 shi4 。
- ming2 shi4 bu4 jiu3 ju1 ， bi4 jing4 he2 zu2 shi4 。
- wu4 sheng4 bi4 you3 shuai1 ， you3 long2 huan2 you3 ti4 。
- su4 cheng2 bu4 jian1 lao2 ， ji2 zou3 duo1 dian1 zhi4 。
- zhuo2 zhuo2 yuan2 zhong1 hua1 ， zao3 fa1 huan2 xian1 wei3 。
- chi2 chi2 jian4 pan4 song1 ， yu4 yu4 han2 wan3 cui4 。
- fu4 ming4 you3 ji2 xu2 ， qing1 yun2 nan2 li4 zhi4 。
- ji4 yu3 xie4 zhu1 lang2 ， zao4 jin4 tu2 wei2 er3 。

## 注释

## 译文

## 赏析
