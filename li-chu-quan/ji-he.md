---
id: li-chu-quan-ji-he
title: 紀鶴
titlePinyin: ji4 he4
titleSlug: ji-he
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 青松百尺餘，宛彼山之陲。
- 白鶴巢其高，皂鶴巢其卑。
- 紅鶴不敢來，下巢楓樹枝。
- 陽春一動蕩，百鳥俱蕃孽。
- 綢繆各盡力，草草成藩籬。
- 卵翼與哺育，不媿烏鳥慈。
- 清晨求食去，鼓翼遠奮飛。
- 斯須復來還，亦有蛇鱣隨。
- 引頸鳴相呼，所憂非渇饑。
- 不日毛羽成，頡頏下陂池。
- 浴之以清泠，弄影相娱嬉。
- 既久遂不來，遠舉將何之。
- 高山與深林，浩蕩信所歸。
- 明年又當至，復作今所爲。
- 我爲唐虞世，鳥巢何所窺。
- 亂來纒兵火，殺氣滿四維。
- 人群失安居，恨無羽翰施。
- 偶此共偷生，偪仄何可辭。
- 憂患亦所同，去就可弗思。
- 網羅非爾事，彈射不爾私。
- 近辭燕雀喧，遠與鴻鵠期。
- 相望在寥廓，大翮如雲垂。
- 時來松樹間，聽我哦此詩。

## 拼音

- qing1 song1 bai3 chi3 yu2 ， wan3 bi3 shan1 zhi1 chui2 。
- bai2 he4 chao2 qi2 gao1 ， zao4 he4 chao2 qi2 bei1 。
- hong2 he4 bu4 gan3 lai2 ， xia4 chao2 feng1 shu4 zhi1 。
- yang2 chun1 yi2 dong4 dang4 ， bai3 niao3 ju4 fan1 nie4 。
- chou2 mou2 ge4 jin4 li4 ， cao3 cao3 cheng2 fan1 li2 。
- luan3 yi4 yu3 bu3 yu4 ， bu2 kui4 wu1 niao3 ci2 。
- qing1 chen2 qiu2 shi2 qu4 ， gu3 yi4 yuan3 fen4 fei1 。
- si1 xu1 fu4 lai2 huan2 ， yi4 you3 she2 zhan1 sui2 。
- yin3 jing3 ming2 xiang1 hu1 ， suo3 you1 fei1 ke3 ji1 。
- bu2 ri4 mao2 yu3 cheng2 ， jie2 hang2 xia4 bei1 chi2 。
- yu4 zhi1 yi3 qing1 ling2 ， nong4 ying3 xiang1 yu2 xi1 。
- ji4 jiu3 sui4 bu4 lai2 ， yuan3 ju3 jiang1 he2 zhi1 。
- gao1 shan1 yu3 shen1 lin2 ， hao4 dang4 xin4 suo3 gui1 。
- ming2 nian2 you4 dang1 zhi4 ， fu4 zuo4 jin1 suo3 wei2 。
- wo3 wei2 tang2 yu2 shi4 ， niao3 chao2 he2 suo3 kui1 。
- luan4 lai2 chan2 bing1 huo3 ， sha1 qi4 man3 si4 wei2 。
- ren2 qun2 shi1 an1 ju1 ， hen4 wu2 yu3 han4 shi1 。
- ou3 ci3 gong4 tou1 sheng1 ， bi1 ze4 he2 ke3 ci2 。
- you1 huan4 yi4 suo3 tong2 ， qu4 jiu4 ke3 fu2 si1 。
- wang3 luo2 fei1 er3 shi4 ， dan4 she4 bu4 er3 si1 。
- jin4 ci2 yan4 que4 xuan1 ， yuan3 yu3 hong2 hu2 qi1 。
- xiang1 wang4 zai4 liao2 kuo4 ， da4 he2 ru2 yun2 chui2 。
- shi2 lai2 song1 shu4 jian4 ， ting1 wo3 o4 ci3 shi1 。

## 注释

## 译文

## 赏析
