---
id: li-chu-quan-zeng-bao-sheng-zhu-seng
title: 贈寶勝主僧
titlePinyin: zeng4 bao3 sheng4 zhu3 seng1
titleSlug: zeng-bao-sheng-zhu-seng
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 木落山重重，溪長雨霏霏。
- 雲慘傷客容，風饕裂征衣。
- 我行已千里，恨無羽翰飛。
- 倒帆近古寺，煙鐘深翠微。
- 明軒快遠目，俛仰涵清輝。
- 上人惠休輩，道眼與世遺。
- 匡床竹火爐，翛然自忘機。
- 餘生尚奔迫，所遇非所依。
- 天地兵革滿，鄉闗音信稀。
- 拊膺坐長嘯，歲晚將安歸。

## 拼音

- mu4 luo4 shan1 chong2 chong2 ， xi1 chang2 yu3 fei1 fei1 。
- yun2 can3 shang1 ke4 rong2 ， feng1 tao1 lie4 zheng1 yi1 。
- wo3 xing2 yi3 qian1 li3 ， hen4 wu2 yu3 han4 fei1 。
- dao3 fan1 jin4 gu3 si4 ， yan1 zhong1 shen1 cui4 wei1 。
- ming2 xuan1 kuai4 yuan3 mu4 ， fu3 yang3 han2 qing1 hui1 。
- shang4 ren2 hui4 xiu1 bei4 ， dao4 yan3 yu3 shi4 yi2 。
- kuang1 chuang2 zhu2 huo3 lu2 ， xiao1 ran2 zi4 wang4 ji1 。
- yu2 sheng1 shang4 ben1 po4 ， suo3 yu4 fei1 suo3 yi1 。
- tian1 di4 bing1 ge2 man3 ， xiang1 guan1 yin1 xin4 xi1 。
- fu3 ying1 zuo4 chang2 xiao4 ， sui4 wan3 jiang1 an1 gui1 。

## 注释

## 译文

## 赏析
