---
id: li-chu-quan-ye-weng-zhang-si-shi-yun
title: 謁翁丈四十韵
titlePinyin: ye4 weng1 zhang4 si4 shi2 yun4
titleSlug: ye-weng-zhang-si-shi-yun
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 之子儒林傑，斯文國士稱。
- 詞章曹植擅，典故叔孫能。
- 秉哲中逾曠，撝謙外匪矜。
- 世家非冠玉，人物是壺冰。
- 海內休方駕，朝端且服膺。
- 五車俱可復，萬頃不勞澄。
- 活國嘉猷告，匡君重任勝。
- 側聞金作礪，意在木從繩。
- 昔旅西雝鷺，方觀南海鵬。
- 青冥翻蹭蹬，凌厲失飛騰。
- 制禮初煩訂，爲郎頃見徴。
- 禰生宜獨薦，文子要同升。
- 浪有羶供餌，虚傳被襆綾。
- 可嗟懷白璧，竟與污青蠅。
- 直作悠悠去，從他衮衮登。
- 時情尚馳突，吾道豈憑陵。
- 善舞須長袖，良醫必折肱。
- 寧爲棲枳鳯，不作下韝鷹。
- 鄭谷成真隠，蕭齋占上層。
- 華胥久無夢，款段適堪乘。
- 種柳追彭澤，栽桃學武陵。
- 池凉蛙閤閤，徑暖羽 {甍瓦 = 羽}{甍瓦 = 羽}。
- 得句長鬚送，敲門稚子應。
- 掃庭延墨客，過寺折談僧。
- 賤子孤懷切，窮途百慮烝。
- 待沽希善賈，投分得良朋。
- 戎馬來何速，烽煙見未曾。
- 神傷瞻雉尾，愁絕望觚棱。
- 漠漠雖難問，蒼蒼尚可憑。
- 人心無右袒，天意有中興。
- 厭世思蟬蛻，傷時泣土崩。
- 漁樵甘混雜，貧病苦因仍。
- 更短猶爲簿，從聾也作丞。
- 依仁劇山仰，飽德正川增。
- 舊事將誰語，前非秖自懲。
- 緣危時過棧，扶老漸携藤。
- 篤義幾虚辱，温顔豈謬承。
- 醇醲須手漉，撥刺頼觀罾。
- 笑語朝曛隔，塵埃肺腑凝。
- 尚期文字飲，相對夜深燈。

## 拼音

- zhi1 zi3 ru2 lin2 jie2 ， si1 wen2 guo2 shi4 cheng1 。
- ci2 zhang1 cao2 zhi2 shan4 ， dian3 gu4 shu1 sun1 neng2 。
- bing3 zhe2 zhong1 yu2 kuang4 ， hui1 qian1 wai4 fei3 jin1 。
- shi4 jia1 fei1 guan4 yu4 ， ren2 wu4 shi4 hu2 bing1 。
- hai3 nei4 xiu1 fang1 jia4 ， chao2 duan1 qie3 fu2 ying1 。
- wu3 ju1 ju4 ke3 fu4 ， wan4 qing3 bu4 lao2 cheng2 。
- huo2 guo2 jia1 you2 gao4 ， kuang1 jun1 zhong4 ren4 sheng4 。
- ce4 wen2 jin1 zuo4 li4 ， yi4 zai4 mu4 cong2 sheng2 。
- xi1 lü3 xi1 yong1 lu4 ， fang1 guan1 nan2 hai3 peng2 。
- qing1 ming2 fan1 ceng4 deng4 ， ling2 li4 shi1 fei1 teng2 。
- zhi4 li3 chu1 fan2 ding4 ， wei2 lang2 qing3 jian4 zhi3 。
- mi2 sheng1 yi2 du2 jian4 ， wen2 zi3 yao4 tong2 sheng1 。
- lang4 you3 shan1 gong4 er3 ， xu1 chuan2 bei4 fu2 ling2 。
- ke3 jie1 huai2 bai2 bi4 ， jing4 yu3 wu1 qing1 ying2 。
- zhi2 zuo4 you1 you1 qu4 ， cong2 ta1 gun3 gun3 deng1 。
- shi2 qing2 shang4 chi2 tu1 ， wu2 dao4 qi3 ping2 ling2 。
- shan4 wu3 xu1 chang2 xiu4 ， liang2 yi1 bi4 zhe2 gong1 。
- ning2 wei2 qi1 zhi3 feng4 ， bu2 zuo4 xia4 gou1 ying1 。
- zheng4 gu3 cheng2 zhen1 yin3 ， xiao1 zhai1 zhan4 shang4 ceng2 。
- hua2 xu1 jiu3 wu2 meng4 ， kuan3 duan4 shi4 kan1 cheng2 。
- zhong3 liu3 zhui1 peng2 ze2 ， zai1 tao2 xue2 wu3 ling2 。
- chi2 liang2 wa1 he2 he2 ， jing4 nuan3 yu3 { meng2 wa3 = yu3 }{ meng2 wa3 = yu3 }。
- de2 ju4 chang2 xu1 song4 ， qiao1 men2 zhi4 zi3 ying1 。
- sao3 ting2 yan2 mo4 ke4 ， guo4 si4 zhe2 tan2 seng1 。
- jian4 zi3 gu1 huai2 qie4 ， qiong2 tu2 bai3 lü4 zheng1 。
- dai4 gu1 xi1 shan4 jia3 ， tou2 fen1 de0 liang2 peng2 。
- rong2 ma3 lai2 he2 su4 ， feng1 yan1 jian4 wei4 ceng2 。
- shen2 shang1 zhan1 zhi4 wei3 ， chou2 jue2 wang4 gu1 leng2 。
- mo4 mo4 sui1 nan2 wen4 ， cang1 cang1 shang4 ke3 ping2 。
- ren2 xin1 wu2 you4 tan3 ， tian1 yi4 you3 zhong1 xing1 。
- yan4 shi4 si1 chan2 tui4 ， shang1 shi2 qi4 tu3 beng1 。
- yu2 qiao2 gan1 hun4 za2 ， pin2 bing4 ku3 yin1 reng2 。
- geng4 duan3 you2 wei2 bo2 ， cong2 long2 ye3 zuo4 cheng2 。
- yi1 ren2 ju4 shan1 yang3 ， bao3 de2 zheng4 chuan1 zeng1 。
- jiu4 shi4 jiang1 shui2 yu3 ， qian2 fei1 zhi3 zi4 cheng2 。
- yuan2 wei1 shi2 guo4 zhan4 ， fu2 lao3 jian4 xie2 teng2 。
- du3 yi4 ji1 xu1 ru3 ， wen1 yan2 qi3 miu4 cheng2 。
- chun2 nong2 xu1 shou3 lu4 ， bo1 ci4 lai4 guan1 zeng1 。
- xiao4 yu3 chao2 xun1 ge2 ， chen2 ai1 fei4 fu3 ning2 。
- shang4 qi1 wen2 zi4 yin3 ， xiang1 dui4 ye4 shen1 deng1 。

## 注释

## 译文

## 赏析
