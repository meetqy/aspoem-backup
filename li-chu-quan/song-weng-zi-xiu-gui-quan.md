---
id: li-chu-quan-song-weng-zi-xiu-gui-quan
title: 送翁子秀歸泉
titlePinyin: song4 weng1 zi3 xiu4 gui1 quan2
titleSlug: song-weng-zi-xiu-gui-quan
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 昔從大小阮，日爲林下游。
- 酒熟無孤斟，詩好不易酬。
- 形影一參商，書問缺置郵。
- 渇聞盛德事，仰止東家丘。
- 大阮今養高，譽望老更收。
- 小阮遂長往，歲月已載周。
- 人生一世間，所重惟交遊。
- 而我憂患餘，身事良悠悠。
- 阿戎遠來過，整整儀矩修。
- 話言極敦篤，道舊何綢繆。
- 蕭寺夜寒深，風雨鳴颼颼。
- 秉燭如夢寐，惝恍一夕留。
- 明發又告别，行色不堪憂。
- 贈言加餐飯，心折涕泗流。

## 拼音

- xi1 cong2 da4 xiao3 ruan3 ， ri4 wei2 lin2 xia4 you2 。
- jiu3 shu2 wu2 gu1 zhen1 ， shi1 hao3 bu2 yi4 chou2 。
- xing2 ying3 yi4 can1 shang1 ， shu1 wen4 que1 zhi4 you2 。
- ke3 wen2 sheng4 de2 shi4 ， yang3 zhi3 dong1 jia1 qiu1 。
- da4 ruan3 jin1 yang3 gao1 ， yu4 wang4 lao3 geng4 shou1 。
- xiao3 ruan3 sui4 chang2 wang3 ， sui4 yue4 yi3 zai4 zhou1 。
- ren2 sheng1 yi2 shi4 jian4 ， suo3 zhong4 wei2 jiao1 you2 。
- er2 wo3 you1 huan4 yu2 ， shen1 shi4 liang2 you1 you1 。
- a1 rong2 yuan3 lai2 guo4 ， zheng3 zheng3 yi2 ju3 xiu1 。
- hua4 yan2 ji2 dun1 du3 ， dao4 jiu4 he2 chou2 mou2 。
- xiao1 si4 ye4 han2 shen1 ， feng1 yu3 ming2 sou1 sou1 。
- bing3 zhu2 ru2 meng4 mei4 ， chang3 huang3 yi4 xi1 liu2 。
- ming2 fa1 you4 gao4 bie2 ， xing2 se4 bu4 kan1 you1 。
- zeng4 yan2 jia1 can1 fan4 ， xin1 zhe2 ti4 si4 liu2 。

## 注释

## 译文

## 赏析
