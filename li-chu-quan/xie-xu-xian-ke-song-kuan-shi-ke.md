---
id: li-chu-quan-xie-xu-xian-ke-song-kuan-shi-ke
title: 謝徐獻可送款識刻
titlePinyin: xie4 xu2 xian4 ke3 song4 kuan3 shi2 ke4
titleSlug: xie-xu-xian-ke-song-kuan-shi-ke
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 九江使君何殷勤，千里遺我款識文。
- 夏匜商鐘迄周鼎，良工模刻錙銖分。
- 先秦述作知淵源，相斯不紹嗟無傳。
- 歷載數千如昨日，人與寶器名俱鐫。
- 使君雅尚心絕俗，考古稽疑如不足。
- 搜羅遐邇極聞見，附益之功思更續。
- 曾奉宣和乙夜觀，萬丈光芒牛斗寒。
- 兵戈散落人間世，神護往往投衣冠。
- 時去事非空歎息，玊軸牙籖蛛網織。
- 載行何啻數橐駝，變故紛紛豈人力。
- 煙塵翳没咸陽道，尺璧寸珠沉野草。
- 秋風吹夢入長安，白髪蒼顔日枯槁。

## 拼音

- jiu3 jiang1 shi3 jun1 he2 yin1 qin2 ， qian1 li3 yi2 wo3 kuan3 shi2 wen2 。
- xia4 yi2 shang1 zhong1 qi4 zhou1 ding3 ， liang2 gong1 mo2 ke4 zi1 zhu1 fen1 。
- xian1 qin2 shu4 zuo4 zhi1 yuan1 yuan2 ， xiang1 si1 bu2 shao4 jie1 wu2 chuan2 。
- li4 zai4 shu4 qian1 ru2 zuo2 ri4 ， ren2 yu3 bao3 qi4 ming2 ju4 juan1 。
- shi3 jun1 ya3 shang4 xin1 jue2 su2 ， kao3 gu3 ji1 yi2 ru2 bu4 zu2 。
- sou1 luo2 xia2 er3 ji2 wen2 jian4 ， fu4 yi4 zhi1 gong1 si1 geng4 xu4 。
- ceng2 feng4 xuan1 he2 yi3 ye4 guan1 ， wan4 zhang4 guang1 mang2 niu2 dou4 han2 。
- bing1 ge1 san4 luo4 ren2 jian4 shi4 ， shen2 hu4 wang3 wang3 tou2 yi1 guan1 。
- shi2 qu4 shi4 fei1 kong1 tan4 xi1 ， su4 zhou2 ya2 qian1 zhu1 wang3 zhi1 。
- zai4 xing2 he2 chi4 shu4 tuo2 tuo2 ， bian4 gu4 fen1 fen1 qi3 ren2 li4 。
- yan1 chen2 yi4 mei2 xian2 yang2 dao4 ， chi3 bi4 cun4 zhu1 chen2 ye3 cao3 。
- qiu1 feng1 chui1 meng4 ru4 chang2 an1 ， bai2 fa4 cang1 yan2 ri4 ku1 gao3 。

## 注释

## 译文

## 赏析
