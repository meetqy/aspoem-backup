---
id: li-chu-quan-you-si-gong-zhi-shu-xian-shang-ren-bing-yi-chu-qin-shi-yi-zan-zhi-bing-jian-dou-gong
title: 右司公致書顯上人并遺楮衾詩以贊之併簡都公
titlePinyin: you4 si1 gong1 zhi4 shu1 xian3 shang4 ren2 bing4 yi2 chu3 qin1 shi1 yi3 zan4 zhi1 bing4 jian3 dou1 gong1
titleSlug: you-si-gong-zhi-shu-xian-shang-ren-bing-yi-chu-qin-shi-yi-zan-zhi-bing-jian-dou-gong
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 緇徒中有人，籍甚初與顯。
- 是非不掛口，好惡不入眼。
- 終日但怡怡，言行無可揀。
- 外相示枯槁，風味殊不淺。
- 初公如鶴長，昂藏誰得管。
- 今秋忽坐脱，山立不少偃。
- 顯公方晏如，隨緣自舒卷。
- 平生三事衲，夏燠冬不煖。
- 大雅右司公，國器乃瑚璉。
- 頗敦方外契，淵明亦親遠。
- 道術久相忘，書來叙繾綣。
- 一被直千金，溪簾浄冰蠒。
- 邀我置香茗，撫玩不忍展。
- 而我在家僧，業習盡鉏剗。
- 琴書不療饑，拙生良可莞。
- 未識韓荆州，不敏懷媿赧。
- 向來袖漫刺，到門不及款。
- 音問復後時，當蒙貸疏懶。
- 公如驥騰驤，我類鼈跛蹇。
- 出處固不同，投分悵已晚。
- 明年壑源春，驅車望雲巘。
- 載醪問奇字，從公定忘返。

## 拼音

- zi1 tu2 zhong1 you3 ren2 ， ji2 shen4 chu1 yu3 xian3 。
- shi4 fei1 bu2 gua4 kou3 ， hao3 e4 bu2 ru4 yan3 。
- zhong1 ri4 dan4 yi2 yi2 ， yan2 xing2 wu2 ke3 jian3 。
- wai4 xiang4 shi4 ku1 gao3 ， feng1 wei4 shu1 bu4 qian3 。
- chu1 gong1 ru2 he4 chang2 ， ang2 cang2 shui2 de2 guan3 。
- jin1 qiu1 hu1 zuo4 tuo1 ， shan1 li4 bu4 shao3 yan3 。
- xian3 gong1 fang1 yan4 ru2 ， sui2 yuan2 zi4 shu1 juan3 。
- ping2 sheng1 san1 shi4 na4 ， xia4 yu4 dong1 bu4 xuan1 。
- da4 ya3 you4 si1 gong1 ， guo2 qi4 nai3 hu2 lian3 。
- po1 dun1 fang1 wai4 qi4 ， yuan1 ming2 yi4 qin1 yuan3 。
- dao4 shu4 jiu3 xiang1 wang4 ， shu1 lai2 xu4 qian3 quan3 。
- yi2 bei4 zhi2 qian1 jin1 ， xi1 lian2 jing4 bing1 jian3 。
- yao1 wo3 zhi4 xiang1 ming2 ， fu3 wan2 bu4 ren3 zhan3 。
- er2 wo3 zai4 jia1 seng1 ， ye4 xi2 jin4 chu2 chan3 。
- qin2 shu1 bu4 liao2 ji1 ， zhuo1 sheng1 liang2 ke3 wan3 。
- wei4 shi2 han2 jing1 zhou1 ， bu4 min3 huai2 kui4 nan3 。
- xiang4 lai2 xiu4 man4 ci4 ， dao4 men2 bu4 ji2 kuan3 。
- yin1 wen4 fu4 hou4 shi2 ， dang1 meng2 dai4 shu1 lan3 。
- gong1 ru2 ji4 teng2 xiang1 ， wo3 lei4 bie1 bo3 jian3 。
- chu1 chu3 gu4 bu4 tong2 ， tou2 fen1 chang4 yi3 wan3 。
- ming2 nian2 he4 yuan2 chun1 ， qu1 ju1 wang4 yun2 yan3 。
- zai4 lao2 wen4 qi2 zi4 ， cong2 gong1 ding4 wang4 fan3 。

## 注释

## 译文

## 赏析
