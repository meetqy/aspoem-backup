---
id: li-chu-quan-zeng-gao-lao
title: 贈高老
titlePinyin: zeng4 gao1 lao3
titleSlug: zeng-gao-lao
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 野寺何所有，梅花如玉盆。
- 客愁浩如許，我聲已載吞。
- 大士坐丈室，燠若陽谷温。
- 從來第一義，入耳簡不煩。
- 不謂兵火餘，見此祇樹園。
- 仰沐方外契，藹然風味存。
- 我詩如廢井，已涸寧有源。
- 又如既老馬，力盡不復奔。
- 空餘浩然氣，踵見常焞焞。
- 熊經非我事，詎以胎息論。
- 蒙莊豈達者，區區說鵬鯤。
- 何如柳下惠，坐令薄夫敦。
- 殊方對節物，凄斷遊子魂。
- 山晚雲欲雪，陰風樹雅翻。
- 不見柴桑翁，此意無語言。

## 拼音

- ye3 si4 he2 suo3 you3 ， mei2 hua1 ru2 yu4 pen2 。
- ke4 chou2 hao4 ru2 xu1 ， wo3 sheng1 yi3 zai4 tun1 。
- da4 shi4 zuo4 zhang4 shi4 ， yu4 ruo4 yang2 gu3 wen1 。
- cong2 lai2 di4 yi1 yi4 ， ru4 er3 jian3 bu4 fan2 。
- bu2 wei4 bing1 huo3 yu2 ， jian4 ci3 qi2 shu4 yuan2 。
- yang3 mu4 fang1 wai4 qi4 ， ai3 ran2 feng1 wei4 cun2 。
- wo3 shi1 ru2 fei4 jing3 ， yi3 he2 ning2 you3 yuan2 。
- you4 ru2 ji4 lao3 ma3 ， li4 jin4 bu2 fu4 ben1 。
- kong1 yu2 hao4 ran2 qi4 ， zhong3 jian4 chang2 tun1 tun1 。
- xiong2 jing1 fei1 wo3 shi4 ， ju4 yi3 tai1 xi1 lun4 。
- meng2 zhuang1 qi3 da2 zhe3 ， qu1 qu1 shuo1 peng2 kun1 。
- he2 ru2 liu3 xia4 hui4 ， zuo4 ling4 bao2 fu1 dun1 。
- shu1 fang1 dui4 jie2 wu4 ， qi1 duan4 you2 zi3 hun2 。
- shan1 wan3 yun2 yu4 xue3 ， yin1 feng1 shu4 ya3 fan1 。
- bu2 jian4 chai2 sang1 weng1 ， ci3 yi4 wu2 yu3 yan2 。

## 注释

## 译文

## 赏析
