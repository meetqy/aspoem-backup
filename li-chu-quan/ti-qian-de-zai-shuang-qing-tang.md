---
id: li-chu-quan-ti-qian-de-zai-shuang-qing-tang
title: 題錢德載雙清堂
titlePinyin: ti2 qian2 de2 zai4 shuang1 qing1 tang2
titleSlug: ti-qian-de-zai-shuang-qing-tang
author: 李處權
authorPinyin: li3 chu3 quan2
authorSlug: li-chu-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 誰識堂堂忠懿孫，至今人物典刑存。
- 頗同陶令辭蓮社，但學龎公隠鹿門。
- 醉枕泉香分石脈，吟窗樹老出雲根。
- 喜携自有東山妓，好事寧無北海樽。
- 服食方依煉丹井，躋攀莫近洗頭盆。
- 秋風百本籬邊菊，夜月三號澗下猿。
- 未怪頻穿康樂屐，可須多羡辟疆園。
- 題詩我愧詞源涸，作記渠能學海翻。
- 亂後煙霞真得計，靜中丘壑要重論。
- 十年殺氣纒伊洛，回首吾廬正斷魂。

## 拼音

- shui2 shi2 tang2 tang2 zhong1 yi4 sun1 ， zhi4 jin1 ren2 wu4 dian3 xing2 cun2 。
- po1 tong2 tao2 ling4 ci2 lian2 she4 ， dan4 xue2 pang2 gong1 yin3 lu4 men2 。
- zui4 zhen3 quan2 xiang1 fen1 shi2 mai4 ， yin2 chuang1 shu4 lao3 chu1 yun2 gen1 。
- xi3 xie2 zi4 you3 dong1 shan1 ji4 ， hao3 shi4 ning2 wu2 bei3 hai3 zun1 。
- fu2 shi2 fang1 yi1 lian4 dan1 jing3 ， ji1 pan1 mo4 jin4 xi3 tou2 pen2 。
- qiu1 feng1 bai3 ben3 li2 bian1 ju2 ， ye4 yue4 san1 hao4 jian4 xia4 yuan2 。
- wei4 guai4 bin1 chuan1 kang1 le4 ji1 ， ke3 xu1 duo1 xian4 pi4 jiang1 yuan2 。
- ti2 shi1 wo3 kui4 ci2 yuan2 he2 ， zuo4 ji4 qu2 neng2 xue2 hai3 fan1 。
- luan4 hou4 yan1 xia2 zhen1 de2 ji4 ， jing4 zhong1 qiu1 he4 yao4 zhong4 lun4 。
- shi2 nian2 sha1 qi4 chan2 yi1 luo4 ， hui2 shou3 wu2 lu2 zheng4 duan4 hun2 。

## 注释

## 译文

## 赏析
