---
id: han-yu-yi-zuo-xing-he-zhang-shi-yi
title: 憶昨行和張十一
titlePinyin: yi4 zuo2 xing2 he2 zhang1 shi2 yi1
titleSlug: yi-zuo-xing-he-zhang-shi-yi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨夾鍾之呂初吹灰，上公禮罷元侯廻。
- 車載牲牢甕舁酒，並召賓客延鄒枚。
- 腰金首翠光照耀，絲竹迥發清以哀。
- 青天白日花草麗，玉斝屢舉傾金罍。
- 張君名聲座所屬，起舞先醉長松摧。
- 宿酲未解舊痁作，深室靜臥聞風雷。
- 自期殞命在春序，屈指數日憐嬰孩。
- 危辭苦語感我耳，淚落不揜何漼漼。
- 念昔從君渡湘水，大帆夜劃窮高桅。
- 陽山鳥路出臨武，驛馬拒地驅頻隤。
- 踐蛇茹蠱不擇死，忽有飛詔從天來。
- 伾文未揃崖州熾，雖得赦宥恒愁猜。
- 近者三姦悉破碎，羽窟無底幽黃能。
- 眼中了了見鄉國，知有歸日眉方開。
- 今君縱署天涯吏，投檄北去何難哉。
- 無妄之憂勿藥喜，一善自足禳千災。
- 頭輕目朗肌骨健，古劒新劚磨塵埃。
- 殃消禍散百福併，從此直至耉與鮐。
- 嵩山東頭伊洛岸，勝事不假須穿栽。
- 君當先行我待滿，沮溺可繼窮年推。

## 拼音

- yi4 zuo2 jia1 zhong1 zhi1 lü3 chu1 chui1 hui1 ， shang4 gong1 li3 ba4 yuan2 hou2 hui2 。
- ju1 zai4 sheng1 lao2 weng4 yu2 jiu3 ， bing4 zhao4 bin1 ke4 yan2 zou1 mei2 。
- yao1 jin1 shou3 cui4 guang1 zhao4 yao4 ， si1 zhu2 jiong3 fa1 qing1 yi3 ai1 。
- qing1 tian1 bai2 ri4 hua1 cao3 li2 ， yu4 jia3 lü3 ju3 qing1 jin1 lei2 。
- zhang1 jun1 ming2 sheng1 zuo4 suo3 shu3 ， qi3 wu3 xian1 zui4 chang2 song1 cui1 。
- su4 cheng2 wei4 jie3 jiu4 shan1 zuo4 ， shen1 shi4 jing4 wo4 wen2 feng1 lei2 。
- zi4 qi1 yun3 ming4 zai4 chun1 xu4 ， qu1 zhi3 shu4 ri4 lian2 ying1 hai2 。
- wei1 ci2 ku3 yu3 gan3 wo3 er3 ， lei4 luo4 bu4 yan3 he2 cui3 cui3 。
- nian4 xi1 cong2 jun1 du4 xiang1 shui3 ， da4 fan1 ye4 hua2 qiong2 gao1 wei2 。
- yang2 shan1 niao3 lu4 chu1 lin2 wu3 ， yi4 ma3 ju4 di4 qu1 bin1 tui2 。
- jian4 she2 ru2 gu3 bu4 ze2 si3 ， hu1 you3 fei1 zhao4 cong2 tian1 lai2 。
- pi1 wen2 wei4 jian1 ya2 zhou1 chi4 ， sui1 de2 she4 you4 heng2 chou2 cai1 。
- jin4 zhe3 san1 jian1 xi1 po4 sui4 ， yu3 ku1 wu2 di3 you1 huang2 neng2 。
- yan3 zhong1 liao3 liao3 jian4 xiang1 guo2 ， zhi1 you3 gui1 ri4 mei2 fang1 kai1 。
- jin1 jun1 zong4 shu3 tian1 ya2 li4 ， tou2 xi2 bei3 qu4 he2 nan2 zai1 。
- wu2 wang4 zhi1 you1 wu4 yao4 xi3 ， yi2 shan4 zi4 zu2 rang2 qian1 zai1 。
- tou2 qing1 mu4 lang3 ji1 gu3 jian4 ， gu3 jian4 xin1 zhu2 mo2 chen2 ai1 。
- yang1 xiao1 huo4 san4 bai3 fu2 bing4 ， cong2 ci3 zhi2 zhi4 gou3 yu3 tai2 。
- song1 shan1 dong1 tou2 yi1 luo4 an4 ， sheng4 shi4 bu4 jia3 xu1 chuan1 zai1 。
- jun1 dang1 xian1 xing2 wo3 dai4 man3 ， ju3 ni4 ke3 ji4 qiong2 nian2 tui1 。

## 注释

## 译文

## 赏析
