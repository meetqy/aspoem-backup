---
id: han-yu-bing-chi
title: 病鴟
titlePinyin: bing4 chi1
titleSlug: bing-chi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 屋東惡水溝，有鴟墮鳴悲。
- 青泥揜兩翅，拍拍不得離。
- 羣童呌相召，瓦礫爭先之。
- 計校生平事，殺却理亦宜。
- 奪攘不媿耻，飽滿盤天嬉。
- 晴日占光景，高風恣追隨。
- 遂凌鸞鳳羣，肯顧鴻鵠卑。
- 今者命運窮，遭逢巧丸兒。
- 中汝要害處，汝能不得施。
- 於吾乃何有，不忍乘其危。
- 丐汝將死命，浴以清水池。
- 朝餐輟魚肉，暝宿防狐貍。
- 自知無以致，蒙德久猶疑。
- 飽入深竹叢，飢來傍階基。
- 亮無責報心，固以聽所爲。
- 昨日有氣力，飛跳弄藩籬。
- 今晨忽徑去，曾不報我知。
- 僥倖非汝福，天衢汝休窺。
- 京城事彈射，豎子不易欺。
- 勿諱泥坑辱，泥坑乃良規。

## 拼音

- wu1 dong1 e4 shui3 gou1 ， you3 chi1 duo4 ming2 bei1 。
- qing1 ni2 yan3 liang3 chi4 ， pai1 pai1 bu4 de2 li2 。
- qun2 tong2 jiao4 xiang1 zhao4 ， wa3 li4 zheng1 xian1 zhi1 。
- ji4 xiao4 sheng1 ping2 shi4 ， sha1 que4 li3 yi4 yi2 。
- duo2 rang3 bu2 kui4 chi3 ， bao3 man3 pan2 tian1 xi1 。
- qing2 ri4 zhan4 guang1 jing3 ， gao1 feng1 zi4 zhui1 sui2 。
- sui4 ling2 luan2 feng4 qun2 ， ken3 gu4 hong2 hu2 bei1 。
- jin1 zhe3 ming4 yun4 qiong2 ， zao1 feng2 qiao3 wan2 er2 。
- zhong1 ru3 yao4 hai4 chu3 ， ru3 neng2 bu4 de2 shi1 。
- wu1 wu2 nai3 he2 you3 ， bu4 ren3 cheng2 qi2 wei1 。
- gai4 ru3 jiang1 si3 ming4 ， yu4 yi3 qing1 shui3 chi2 。
- chao2 can1 chuo4 yu2 rou4 ， ming2 su4 fang2 hu2 li2 。
- zi4 zhi1 wu2 yi3 zhi4 ， meng2 de2 jiu3 you2 yi2 。
- bao3 ru4 shen1 zhu2 cong2 ， ji1 lai2 bang4 jie1 ji1 。
- liang4 wu2 ze2 bao4 xin1 ， gu4 yi3 ting1 suo3 wei2 。
- zuo2 ri4 you3 qi4 li4 ， fei1 tiao4 nong4 fan1 li2 。
- jin1 chen2 hu1 jing4 qu4 ， ceng2 bu2 bao4 wo3 zhi1 。
- jiao3 xing4 fei1 ru3 fu2 ， tian1 qu2 ru3 xiu1 kui1 。
- jing1 cheng2 shi4 dan4 she4 ， shu4 zi3 bu2 yi4 qi1 。
- wu4 hui4 ni2 keng1 ru3 ， ni2 keng1 nai3 liang2 gui1 。

## 注释

## 译文

## 赏析
