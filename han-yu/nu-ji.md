---
id: han-yu-nu-ji
title: 駑驥
titlePinyin: nu2 ji4
titleSlug: nu-ji
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 駑駘誠齷齪，市者何其稠。
- 力小若易制，價微良易酬。
- 渴飲一斗水，飢食一束芻。
- 嘶鳴當大路，志氣若有餘。
- 騏驥生絕域，自矜無匹儔。
- 牽驅入市門，行者不爲留。
- 借問價幾何，黃金比嵩丘。
- 借問行幾何，咫尺視九州。
- 飢食玉山禾，渴飲醴泉流。
- 問誰能爲御，曠世不可求。
- 惟昔穆天子，乘之極遐遊。
- 王良執其轡，造父挾其輈。
- 因言天外事，茫惚使人愁。
- 駑駘謂騏驥，餓死余爾羞。
- 有能必見用，有德必見收。
- 孰云時與命，通塞皆自由。
- 騏驥不敢言，低徊但垂頭。
- 人皆劣騏驥，共以駑駘優。
- 喟余獨興歎，才命不同謀。
- 寄詩同心子，爲我商聲謳。

## 拼音

- nu2 tai2 cheng2 wo4 chuo4 ， shi4 zhe3 he2 qi2 chou2 。
- li4 xiao3 ruo4 yi4 zhi4 ， jia4 wei1 liang2 yi4 chou2 。
- ke3 yin3 yi4 dou3 shui3 ， ji1 shi2 yi2 shu4 chu2 。
- si1 ming2 dang1 da4 lu4 ， zhi4 qi4 ruo4 you3 yu2 。
- qi2 ji4 sheng1 jue2 yu4 ， zi4 jin1 wu2 pi3 chou2 。
- qian1 qu1 ru4 shi4 men2 ， xing2 zhe3 bu4 wei2 liu2 。
- jie4 wen4 jia4 ji1 he2 ， huang2 jin1 bi3 song1 qiu1 。
- jie4 wen4 xing2 ji1 he2 ， zhi3 chi3 shi4 jiu3 zhou1 。
- ji1 shi2 yu4 shan1 he2 ， ke3 yin3 li3 quan2 liu2 。
- wen4 shui2 neng2 wei2 yu4 ， kuang4 shi4 bu4 ke3 qiu2 。
- wei2 xi1 mu4 tian1 zi3 ， cheng2 zhi1 ji2 xia2 you2 。
- wang2 liang2 zhi2 qi2 pei4 ， zao4 fu4 xie2 qi2 zhou1 。
- yin1 yan2 tian1 wai4 shi4 ， mang2 hu1 shi3 ren2 chou2 。
- nu2 tai2 wei4 qi2 ji4 ， e4 si3 yu2 er3 xiu1 。
- you3 neng2 bi4 jian4 yong4 ， you3 de2 bi4 jian4 shou1 。
- shu2 yun2 shi2 yu3 ming4 ， tong1 sai1 jie1 zi4 you2 。
- qi2 ji4 bu4 gan3 yan2 ， di1 huai2 dan4 chui2 tou2 。
- ren2 jie1 lie4 qi2 ji4 ， gong4 yi3 nu2 tai2 you1 。
- kui4 yu2 du2 xing1 tan4 ， cai2 ming4 bu4 tong2 mou2 。
- ji4 shi1 tong2 xin1 zi3 ， wei2 wo3 shang1 sheng1 ou1 。

## 注释

## 译文

## 赏析
