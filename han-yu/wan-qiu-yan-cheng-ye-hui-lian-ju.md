---
id: han-yu-wan-qiu-yan-cheng-ye-hui-lian-ju
title: 晚秋郾城夜會聯句
titlePinyin: wan3 qiu1 yan3 cheng2 ye4 hui4 lian2 ju4
titleSlug: wan-qiu-yan-cheng-ye-hui-lian-ju
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 從軍古云樂，談笑青油幕。
- 燈明夜觀棊，月暗秋城柝。
- 羈客方寂歷，驚烏時落泊。
- 語闌壯氣衰，酒醒寒砧作。
- 遇主貴陳力，夷凶匪兼弱。
- 百牢犒輿師，千戶購首惡。
- 平生恥論兵，末暮不輕諾。
- 徒然感恩義，誰復論勳爵。
- 多士被霑汚，小夷施毒蠚。
- 何當鑄劒戟，相與歸臺閣。
- 室婦歡鳴鸛，家人祝喜鵲。
- 終朝考蓍龜，何日親蒸礿。
- 間使斷津梁，潛軍索林薄。
- 紅塵羽書靖，大水沙囊涸。
- 銘山子所工，插羽余何怍。
- 未足煩刀俎，祗應輸管鑰。
- 雨矢逐天狼，電矛驅海若。
- 靈誅固無縱，力戰誰敢却。
- 峨峨雲梯翔，赫赫火箭著。
- 連空隳雉堞，照夜焚城郭。
- 軍門宣一令，廟算建三略。
- 雷鼓揭千槍，浮橋交萬筰。
- 蹂野馬雲騰，映原旗火鑠。
- 疲氓墜將拯，殘虜狂可縛。
- 摧鋒若貙兕，超乘如猱玃。
- 逢掖服飜慙，縵胡纓可愕。
- 星隕聞雊雉，師興隨唳鶴。
- 虎豹貪犬羊，鷹鸇憎鳥雀。
- 燒陂除積聚，灌壘失依託。
- 憑軾諭昏迷，執殳征暴虐。
- 倉空戰卒飢，月黑探兵錯。
- 兇徒更蹈藉，逆族相啗嚼。
- 軸轤亙淮泗，斾旌連夏鄂。
- 大野縱氐羌，長河浴騮駱。
- 東西競角逐，遠近施矰繳。
- 人怨童聚謠，天殃鬼行虐。
- 漢刑支郡黜，周制閑田削。
- 侯社退無功，鬼薪懲不恪。
- 余雖司斧鑕，情本尚丘壑。
- 且待獻俘囚，終當返耕穫。
- 藁街陳鈇鉞，桃塞興錢鎛。
- 地理畫封疆，天文埽寥廓。
- 天子憫瘡痍，將軍禁鹵掠。
- 策勳封龍頟，歸獸獲麟脚。
- 詰誅敬王怒，給復哀人瘼。
- 澤髮解兜鍪，酡顏傾鑿落。
- 安存惟恐晚，洗雪不論昨。
- 暮鳥已安巢，春蠶看滿箔。
- 聲明動朝闕，光寵耀京洛。
- 旁午降絲綸，中堅擁鼓鐸。
- 密坐列珠翠，高門塗粉雘。
- 跋朝賀書飛，塞路歸鞍躍。
- 魏闕橫雲漢，秦關束巖㟧。
- 拜迎羅櫜鞬，問遺結囊橐。
- 江淮永清晏，宇宙重開拓。
- 是日號升平，此年名作噩。
- 洪赦方下究，武飆亦旁魄。
- 南據定蠻陬，北攫空朔漠。
- 儒生愜教化，武士猛刺斫。
- 吾相兩優游，他人雙落莫。
- 印從負鼎佩，門爲登壇鑿。
- 再入更顯嚴，九遷彌謇諤。
- 賓筵盡狐趙，導騎多衛霍。
- 國史擅芬芳，宮娃分綽約。
- 丹掖列鵷鷺，洪爐衣狐貉。
- 摛文揮月毫，講劒淬霜鍔。
- 命衣備藻火，賜樂兼附搏。
- 兩廂鋪𣰽毺，五鼎調勺藥。
- 帶垂蒼玉佩，轡蹙黃金絡。
- 誘接喻登龍，趨馳狀傾藿。
- 青娥翳長袖，紅頰吹鳴籥。
- 儻不忍辛勤，何由恣歡謔。
- 惟當早富貴，豈得暫寂寞。
- 但擲雇笑金，仍祈却老藥。
- 歿廟配尊斝，生堂合毊鑮。
- 安行庇松篁，高臥枕莞蒻。
- 洗沐恣蘭芷，割烹厭腗臄。
- 喜顏非忸怩，達志無隕穫。
- 詼諧酒席展，慷慨戎裝著。
- 斬馬祭旄纛，包羔禮芒屩。
- 山多離隱豹，野有求伸蠖。
- 推選閱羣材，薦延搜一鶚。
- 左右供諂譽，親交獻諛噱。
- 名聲載揄揚，權勢實熏灼。
- 道舊生感激，當歌發酬酢。
- 羣孫輕綺紈，下客豐醴酪。
- 窮天貢琛異，匝海賜酺醵。
- 作樂鼓還槌，從禽弓始彍。
- 取歡移日飲，求勝通宵博。
- 五白氣爭呼，六奇心運度。
- 恩澤誠布濩，嚚頑已簫勺。
- 告成上云亭，考古垂矩矱。
- 前堂清夜吹，東第良晨酌。
- 池蓮拆秋房，院竹飜夏籜。
- 五狩朝恆岱，三畋宿楊柞。
- 農書乍討論，馬法長懸格。
- 雪下收新息，陽生過京索。
- 爾牛時寢訛，我僕或歌咢。
- 帝載彌天地，臣辭劣螢爝。
- 爲詩安能詳，庶用存糟粕。

## 拼音

- cong2 jun1 gu3 yun2 le4 ， tan2 xiao4 qing1 you2 mu4 。
- deng1 ming2 ye4 guan1 qi2 ， yue4 an4 qiu1 cheng2 tuo4 。
- ji1 ke4 fang1 ji4 li4 ， jing1 wu1 shi2 luo4 bo2 。
- yu3 lan2 zhuang4 qi4 shuai1 ， jiu3 xing3 han2 zhen1 zuo4 。
- yu4 zhu3 gui4 chen2 li4 ， yi2 xiong1 fei3 jian1 ruo4 。
- bai3 lao2 kao4 yu2 shi1 ， qian1 hu4 gou4 shou3 e4 。
- ping2 sheng1 chi3 lun4 bing1 ， mo4 mu4 bu4 qing1 nuo4 。
- tu2 ran2 gan3 en1 yi4 ， shui2 fu4 lun4 xun1 jue2 。
- duo1 shi4 bei4 zhan1 wu1 ， xiao3 yi2 shi1 du2 he1 。
- he2 dang1 zhu4 jian4 ji3 ， xiang1 yu3 gui1 tai2 ge2 。
- shi4 fu4 huan1 ming2 guan4 ， jia1 ren2 zhu4 xi3 que4 。
- zhong1 chao2 kao3 shi1 gui1 ， he2 ri4 qin1 zheng1 yue4 。
- jian4 shi3 duan4 jin1 liang2 ， qian2 jun1 suo3 lin2 bao2 。
- hong2 chen2 yu3 shu1 jing4 ， da4 shui3 sha1 nang2 he2 。
- ming2 shan1 zi0 suo3 gong1 ， cha1 yu3 yu2 he2 zuo4 。
- wei4 zu2 fan2 dao1 zu3 ， zhi1 ying1 shu1 guan3 yue4 。
- yu3 shi3 zhu2 tian1 lang2 ， dian4 mao2 qu1 hai3 ruo4 。
- ling2 zhu1 gu4 wu2 zong4 ， li4 zhan4 shui2 gan3 que4 。
- e2 e2 yun2 ti1 xiang2 ， he4 he4 huo3 jian4 zhu4 。
- lian2 kong1 hui1 zhi4 die2 ， zhao4 ye4 fen2 cheng2 guo1 。
- jun1 men2 xuan1 yi2 ling4 ， miao4 suan4 jian4 san1 lüe4 。
- lei2 gu3 jie1 qian1 qiang1 ， fu2 qiao2 jiao1 wan4 zuo2 。
- rou2 ye3 ma3 yun2 teng2 ， ying4 yuan2 qi2 huo3 shuo4 。
- pi2 mang2 zhui4 jiang1 zheng3 ， can2 lu3 kuang2 ke3 fu4 。
- cui1 feng1 ruo4 chu1 si4 ， chao1 cheng2 ru2 nao2 jue2 。
- feng2 ye4 fu2 fan1 can2 ， man4 hu2 ying1 ke3 e4 。
- xing1 yun3 wen2 gou4 zhi4 ， shi1 xing1 sui2 li4 he4 。
- hu3 bao4 tan1 quan3 yang2 ， ying1 zhan1 zeng1 niao3 que4 。
- shao1 bei1 chu2 ji1 ju4 ， guan4 lei3 shi1 yi1 tuo1 。
- ping2 shi4 yu4 hun1 mi2 ， zhi2 shu1 zheng1 bao4 nüe4 。
- cang1 kong1 zhan4 zu2 ji1 ， yue4 hei1 tan4 bing1 cuo4 。
- xiong1 tu2 geng4 dao3 jie4 ， ni4 zu2 xiang1 dan4 jiao2 。
- zhou2 lu2 gen4 huai2 si4 ， pei4 jing1 lian2 xia4 e4 。
- da4 ye3 zong4 di1 qiang1 ， chang2 he2 yu4 liu2 luo4 。
- dong1 xi1 jing4 jue2 zhu2 ， yuan3 jin4 shi1 zeng1 jiao3 。
- ren2 yuan4 tong2 ju4 yao2 ， tian1 yang1 gui3 xing2 nüe4 。
- han4 xing2 zhi1 jun4 chu4 ， zhou1 zhi4 xian2 tian2 xiao1 。
- hou2 she4 tui4 wu2 gong1 ， gui3 xin1 cheng2 bu2 ke4 。
- yu2 sui1 si1 fu3 zhi4 ， qing2 ben3 shang4 qiu1 he4 。
- qie3 dai4 xian4 fu2 qiu2 ， zhong1 dang1 fan3 geng1 huo4 。
- gao3 jie1 chen2 fu1 yue4 ， tao2 sai1 xing1 qian2 bo2 。
- di4 li3 hua4 feng1 jiang1 ， tian1 wen2 sao4 liao2 kuo4 。
- tian1 zi3 min3 chuang1 yi2 ， jiang1 jun1 jin4 lu3 lüe4 。
- ce4 xun1 feng1 long2 e2 ， gui1 shou4 huo4 lin2 jiao3 。
- jie2 zhu1 jing4 wang2 nu4 ， gei3 fu4 ai1 ren2 mo4 。
- ze2 fa4 jie3 dou1 mou2 ， tuo2 yan2 qing1 zao2 luo4 。
- an1 cun2 wei2 kong3 wan3 ， xi3 xue3 bu2 lun4 zuo2 。
- mu4 niao3 yi3 an1 chao2 ， chun1 can2 kan4 man3 bo2 。
- sheng1 ming2 dong4 chao2 que4 ， guang1 chong3 yao4 jing1 luo4 。
- pang2 wu3 jiang4 si1 lun2 ， zhong1 jian1 yong1 gu3 duo2 。
- mi4 zuo4 lie4 zhu1 cui4 ， gao1 men2 tu2 fen3 huo4 。
- ba2 chao2 he4 shu1 fei1 ， sai1 lu4 gui1 an1 yue4 。
- wei4 que4 heng2 yun2 han4 ， qin2 guan1 shu4 yan2 㟧。
- bai4 ying2 luo2 gao1 jian1 ， wen4 yi2 jie2 nang2 tuo2 。
- jiang1 huai2 yong3 qing1 yan4 ， yu3 zhou4 zhong4 kai1 tuo4 。
- shi4 ri4 hao4 sheng1 ping2 ， ci3 nian2 ming2 zuo4 e4 。
- hong2 she4 fang1 xia4 jiu1 ， wu3 biao1 yi4 pang2 po4 。
- nan2 ju4 ding4 man2 zou1 ， bei3 jue2 kong1 shuo4 mo4 。
- ru2 sheng1 qie4 jiao4 hua4 ， wu3 shi4 meng3 ci4 zhuo2 。
- wu2 xiang1 liang3 you1 you2 ， ta1 ren2 shuang1 luo4 mo4 。
- yin4 cong2 fu4 ding3 pei4 ， men2 wei2 deng1 tan2 zao2 。
- zai4 ru4 geng4 xian3 yan2 ， jiu3 qian1 mi2 jian3 e4 。
- bin1 yan2 jin4 hu2 zhao4 ， dao3 qi2 duo1 wei4 huo4 。
- guo2 shi3 shan4 fen1 fang1 ， gong1 wa2 fen1 chuo4 yue1 。
- dan1 ye4 lie4 yuan1 lu4 ， hong2 lu2 yi1 hu2 mo4 。
- chi1 wen2 hui1 yue4 hao2 ， jiang3 jian4 cui4 shuang1 e4 。
- ming4 yi1 bei4 zao3 huo3 ， ci4 le4 jian1 fu4 bo2 。
- liang3 xiang1 pu1 𣰽 shu1 ， wu3 ding3 diao4 shao2 yao4 。
- dai4 chui2 cang1 yu4 pei4 ， pei4 cu4 huang2 jin1 luo4 。
- you4 jie1 yu4 deng1 long2 ， qu1 chi2 zhuang4 qing1 huo4 。
- qing1 e2 yi4 chang2 xiu4 ， hong2 jia2 chui1 ming2 yue4 。
- tang3 bu4 ren3 xin1 qin2 ， he2 you2 zi4 huan1 xue4 。
- wei2 dang1 zao3 fu4 gui4 ， qi3 de2 zan4 ji4 mo4 。
- dan4 zhi4 gu4 xiao4 jin1 ， reng2 qi2 que4 lao3 yao4 。
- mo4 miao4 pei4 zun1 jia3 ， sheng1 tang2 he2 xiao1 bo2 。
- an1 xing2 bi4 song1 huang2 ， gao1 wo4 zhen3 wan3 ruo4 。
- xi3 mu4 zi4 lan2 zhi3 ， ge1 peng1 yan4 pi2 jue2 。
- xi3 yan2 fei1 niu3 ni2 ， da2 zhi4 wu2 yun3 huo4 。
- hui1 xie2 jiu3 xi2 zhan3 ， kang1 kai3 rong2 zhuang1 zhu4 。
- zhan3 ma3 ji4 mao2 dao4 ， bao1 gao1 li3 mang2 jue1 。
- shan1 duo1 li2 yin3 bao4 ， ye3 you3 qiu2 shen1 huo4 。
- tui1 xuan3 yue4 qun2 cai2 ， jian4 yan2 sou1 yi2 e4 。
- zuo3 you4 gong4 chan3 yu4 ， qin1 jiao1 xian4 yu2 jue2 。
- ming2 sheng1 zai4 yu2 yang2 ， quan2 shi4 shi2 xun1 zhuo2 。
- dao4 jiu4 sheng1 gan3 ji1 ， dang1 ge1 fa1 chou2 zuo4 。
- qun2 sun1 qing1 qi3 wan2 ， xia4 ke4 feng1 li3 lao4 。
- qiong2 tian1 gong4 chen1 yi4 ， za1 hai3 ci4 pu2 ju4 。
- zuo4 le4 gu3 huan2 chui2 ， cong2 qin2 gong1 shi3 guo1 。
- qu3 huan1 yi2 ri4 yin3 ， qiu2 sheng4 tong1 xiao1 bo2 。
- wu3 bai2 qi4 zheng1 hu1 ， liu4 qi2 xin1 yun4 du4 。
- en1 ze2 cheng2 bu4 hu4 ， yin2 wan2 yi3 xiao1 shao2 。
- gao4 cheng2 shang4 yun2 ting2 ， kao3 gu3 chui2 ju3 yue1 。
- qian2 tang2 qing1 ye4 chui1 ， dong1 di4 liang2 chen2 zhuo2 。
- chi2 lian2 chai1 qiu1 fang2 ， yuan4 zhu2 fan1 xia4 tuo4 。
- wu3 shou4 chao2 heng2 dai4 ， san1 tian2 su4 yang2 zha4 。
- nong2 shu1 zha4 tao3 lun4 ， ma3 fa3 chang2 xuan2 ge2 。
- xue3 xia4 shou1 xin1 xi1 ， yang2 sheng1 guo4 jing1 suo3 。
- er3 niu2 shi2 qin3 e2 ， wo3 pu2 huo4 ge1 e4 。
- di4 zai4 mi2 tian1 di4 ， chen2 ci2 lie4 ying2 jue2 。
- wei2 shi1 an1 neng2 xiang2 ， shu4 yong4 cun2 zao1 po4 。

## 注释

## 译文

## 赏析
