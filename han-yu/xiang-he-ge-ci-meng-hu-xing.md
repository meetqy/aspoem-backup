---
id: han-yu-xiang-he-ge-ci-meng-hu-xing
title: 相和歌辭 猛虎行
titlePinyin: xiang1 he2 ge1 ci2   meng3 hu3 xing2
titleSlug: xiang-he-ge-ci-meng-hu-xing
author: 韩愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 猛虎雖云惡，亦各有匹儕。
- 羣行深谷間，百獸望風低。
- 身食黃熊父，子食赤豹麛。
- 擇肉於熊羆，肎視兔與貍。
- 正晝當谷眠，眼有百步威。
- 自矜無當對，氣性縱以乖。
- 朝怒殺其子，暮還飧其妃。
- 匹儕四散走，猛虎還孤棲。
- 狐鳴門四旁，烏鵲從噪之。
- 出逐猴入居，虎不知所歸。
- 誰云猛虎惡，中路正悲啼。
- 豹來銜其尾，熊來攫其頤。
- 猛虎死不辭，但慙前所爲。
- 虎坐無助死，況如汝細微。
- 故當結以信，親當結以私。
- 親故且不保，人誰信汝爲。

## 拼音

- meng3 hu3 sui1 yun2 e4 ， yi4 ge4 you3 pi3 chai2 。
- qun2 xing2 shen1 gu3 jian4 ， bai3 shou4 wang4 feng1 di1 。
- shen1 shi2 huang2 xiong2 fu4 ， zi3 shi2 chi4 bao4 mi2 。
- ze2 rou4 wu1 xiong2 pi2 ， ken3 shi4 tu4 yu3 li2 。
- zheng4 zhou4 dang1 gu3 mian2 ， yan3 you3 bai3 bu4 wei1 。
- zi4 jin1 wu2 dang1 dui4 ， qi4 xing4 zong4 yi3 guai1 。
- chao2 nu4 sha1 qi2 zi3 ， mu4 huan2 sun1 qi2 fei1 。
- pi3 chai2 si4 san4 zou3 ， meng3 hu3 huan2 gu1 qi1 。
- hu2 ming2 men2 si4 pang2 ， wu1 que4 cong2 zao4 zhi1 。
- chu1 zhu2 hou2 ru4 ju1 ， hu3 bu4 zhi1 suo3 gui1 。
- shui2 yun2 meng3 hu3 e4 ， zhong1 lu4 zheng4 bei1 ti2 。
- bao4 lai2 xian2 qi2 wei3 ， xiong2 lai2 jue2 qi2 yi2 。
- meng3 hu3 si3 bu4 ci2 ， dan4 can2 qian2 suo3 wei2 。
- hu3 zuo4 wu2 zhu4 si3 ， kuang4 ru2 ru3 xi4 wei1 。
- gu4 dang1 jie2 yi3 xin4 ， qin1 dang1 jie2 yi3 si1 。
- qin1 gu4 qie3 bu4 bao3 ， ren2 shui2 xin4 ru3 wei2 。

## 注释

## 译文

## 赏析
