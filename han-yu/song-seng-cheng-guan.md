---
id: han-yu-song-seng-cheng-guan
title: 送僧澄觀
titlePinyin: song4 seng1 cheng2 guan1
titleSlug: song-seng-cheng-guan
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 浮屠西來何施爲，擾擾四海爭奔馳。
- 構樓架閣切星漢，誇雄鬬麗止者誰。
- 僧伽後出淮泗上，勢到衆佛尤恢奇。
- 越商胡賈脫身罪，珪璧滿船寧計資。
- 清淮無波平如席，欄柱傾扶半天赤。
- 火燒水轉掃地空，突兀便高三百尺。
- 影沈潭底龍驚遁，當晝無雲跨虛碧。
- 借問經營本何人，道人澄觀名籍籍。
- 愈昔從軍大梁下，往來滿屋賢豪者。
- 皆言澄觀雖僧徒，公才吏用當今無。
- 後從徐州辟書至，紛紛過客何由記。
- 人言澄觀乃詩人，一座競吟詩句新。
- 向風長歎不可見，我欲收歛加冠巾。
- 洛陽窮秋厭窮獨，丁丁啄門疑啄木。
- 有僧來訪呼使前，伏犀插腦高頰權。
- 惜哉已老無所及，坐睨神骨空潸然。
- 臨淮太守初到郡，遠遣州民送音問。
- 好奇賞俊直難逢，去去爲致思從容。

## 拼音

- fu2 tu2 xi1 lai2 he2 shi1 wei2 ， rao3 rao3 si4 hai3 zheng1 ben1 chi2 。
- gou4 lou2 jia4 ge2 qie4 xing1 han4 ， kua1 xiong2 dou4 li2 zhi3 zhe3 shui2 。
- seng1 qie2 hou4 chu1 huai2 si4 shang4 ， shi4 dao4 zhong4 fo2 you2 hui1 qi2 。
- yue4 shang1 hu2 jia3 tuo1 shen1 zui4 ， gui1 bi4 man3 chuan2 ning2 ji4 zi1 。
- qing1 huai2 wu2 bo1 ping2 ru2 xi2 ， lan2 zhu4 qing1 fu2 ban4 tian1 chi4 。
- huo3 shao1 shui3 zhuan3 sao3 di4 kong1 ， tu1 wu4 bian4 gao1 san1 bai3 chi3 。
- ying3 shen3 tan2 di3 long2 jing1 dun4 ， dang1 zhou4 wu2 yun2 kua4 xu1 bi4 。
- jie4 wen4 jing1 ying2 ben3 he2 ren2 ， dao4 ren2 cheng2 guan1 ming2 ji2 ji2 。
- yu4 xi1 cong2 jun1 da4 liang2 xia4 ， wang3 lai2 man3 wu1 xian2 hao2 zhe3 。
- jie1 yan2 cheng2 guan1 sui1 seng1 tu2 ， gong1 cai2 li4 yong4 dang1 jin1 wu2 。
- hou4 cong2 xu2 zhou1 pi4 shu1 zhi4 ， fen1 fen1 guo4 ke4 he2 you2 ji4 。
- ren2 yan2 cheng2 guan1 nai3 shi1 ren2 ， yi2 zuo4 jing4 yin2 shi1 ju4 xin1 。
- xiang4 feng1 chang2 tan4 bu4 ke3 jian4 ， wo3 yu4 shou1 lian3 jia1 guan1 jin1 。
- luo4 yang2 qiong2 qiu1 yan4 qiong2 du2 ， ding1 ding1 zhuo2 men2 yi2 zhuo2 mu4 。
- you3 seng1 lai2 fang3 hu1 shi3 qian2 ， fu2 xi1 cha1 nao3 gao1 jia2 quan2 。
- xi1 zai1 yi3 lao3 wu2 suo3 ji2 ， zuo4 ni4 shen2 gu3 kong1 shan1 ran2 。
- lin2 huai2 tai4 shou3 chu1 dao4 jun4 ， yuan3 qian3 zhou1 min2 song4 yin1 wen4 。
- hao4 qi2 shang3 jun4 zhi2 nan2 feng2 ， qu4 qu4 wei2 zhi4 si1 cong2 rong2 。

## 注释

## 译文

## 赏析
