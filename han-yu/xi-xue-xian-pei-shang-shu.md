---
id: han-yu-xi-xue-xian-pei-shang-shu
title: 喜雪獻裴尚書
titlePinyin: xi3 xue3 xian4 pei2 shang4 shu1
titleSlug: xi-xue-xian-pei-shang-shu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 宿雲寒不卷，春雪墮如簁。
- 騁巧先投隙，潛光半入池。
- 喜深將策試，驚密仰簷窺。
- 自下何曾汙，增高未覺危。
- 比心明可燭，拂面愛還吹。
- 妬舞時飄袖，欺梅併壓枝。
- 地空迷界限，砌滿接高卑。
- 浩蕩乾坤合，霏微物象移。
- 爲祥矜大熟，布澤荷平施。
- 已分年華晚，猶憐曙色隨。
- 氣嚴當酒換，灑急聽窗知。
- 照曜臨初日，玲瓏滴晚澌。
- 聚庭看嶽聳，掃路見雲披。
- 陣勢魚麗遠，書文鳥篆奇。
- 縱歡羅豔黠，列賀擁熊螭。
- 履敝行偏冷，門扃臥更羸。
- 悲嘶聞病馬，浪走信嬌兒。
- 竈靜愁煙絕，絲繁念鬢衰。
- 擬鹽吟舊句，授簡慕前規。
- 捧贈同燕石，多慚失所宜。

## 拼音

- su4 yun2 han2 bu2 juan4 ， chun1 xue3 duo4 ru2 shai1 。
- cheng3 qiao3 xian1 tou2 xi4 ， qian2 guang1 ban4 ru4 chi2 。
- xi3 shen1 jiang1 ce4 shi4 ， jing1 mi4 yang3 yan2 kui1 。
- zi4 xia4 he2 ceng2 wu1 ， zeng1 gao1 wei4 jue2 wei1 。
- bi3 xin1 ming2 ke3 zhu2 ， fu2 mian4 ai4 huan2 chui1 。
- du4 wu3 shi2 piao1 xiu4 ， qi1 mei2 bing4 ya1 zhi1 。
- di4 kong1 mi2 jie4 xian4 ， qi4 man3 jie1 gao1 bei1 。
- hao4 dang4 qian2 kun1 he2 ， fei1 wei1 wu4 xiang4 yi2 。
- wei2 xiang2 jin1 da4 shu2 ， bu4 ze2 he2 ping2 shi1 。
- yi3 fen1 nian2 hua2 wan3 ， you2 lian2 shu3 se4 sui2 。
- qi4 yan2 dang1 jiu3 huan4 ， sa3 ji2 ting1 chuang1 zhi1 。
- zhao4 yao4 lin2 chu1 ri4 ， ling2 long2 di1 wan3 si1 。
- ju4 ting2 kan4 yue4 song3 ， sao3 lu4 jian4 yun2 pi1 。
- zhen4 shi4 yu2 li2 yuan3 ， shu1 wen2 niao3 zhuan4 qi2 。
- zong4 huan1 luo2 yan4 xia2 ， lie4 he4 yong1 xiong2 chi1 。
- lü3 bi4 xing2 pian1 leng3 ， men2 jiong1 wo4 geng4 lei2 。
- bei1 si1 wen2 bing4 ma3 ， lang4 zou3 xin4 jiao1 er2 。
- zao4 jing4 chou2 yan1 jue2 ， si1 fan2 nian4 bin4 shuai1 。
- ni3 yan2 yin2 jiu4 ju4 ， shou4 jian3 mu4 qian2 gui1 。
- peng3 zeng4 tong2 yan4 shi2 ， duo1 can2 shi1 suo3 yi2 。

## 注释

## 译文

## 赏析
