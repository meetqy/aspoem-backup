---
id: han-yu-chu-guan-fu-que-zhi-jiang-zhou-ji-e-yue-li-dai-fu
title: 除官赴闕至江州寄鄂岳李大夫
titlePinyin: chu2 guan1 fu4 que4 zhi4 jiang1 zhou1 ji4 e4 yue4 li3 dai4 fu0
titleSlug: chu-guan-fu-que-zhi-jiang-zhou-ji-e-yue-li-dai-fu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盆城去鄂渚，風便一日耳。
- 不枉故人書，無因帆江水。
- 故人辭禮闈，旌節鎮江圻。
- 而我竄逐者，龍鍾初得歸。
- 別來已三歲，望望長迢遞。
- 咫尺不相聞，平生那可計。
- 我齒落且盡，君鬢白幾何。
- 年皆過半百，來日苦無多。
- 少年樂新知，衰暮思故友。
- 譬如親骨肉，寧免相可不。
- 我昔實愚惷，不能降色辭。
- 子犯亦有言，臣猶自知之。
- 公其務貰過，我亦請改事。
- 桑榆儻可收，願寄相思字。

## 拼音

- pen2 cheng2 qu4 e4 zhu3 ， feng1 bian4 yi2 ri4 er3 。
- bu4 wang3 gu4 ren2 shu1 ， wu2 yin1 fan1 jiang1 shui3 。
- gu4 ren2 ci2 li3 wei2 ， jing1 jie2 zhen4 jiang1 qi2 。
- er2 wo3 cuan4 zhu2 zhe3 ， long2 zhong1 chu1 de2 gui1 。
- bie2 lai2 yi3 san1 sui4 ， wang4 wang4 chang2 tiao2 di4 。
- zhi3 chi3 bu4 xiang1 wen2 ， ping2 sheng1 na4 ke3 ji4 。
- wo3 chi3 luo4 qie3 jin4 ， jun1 bin4 bai2 ji1 he2 。
- nian2 jie1 guo4 ban4 bai3 ， lai2 ri4 ku3 wu2 duo1 。
- shao4 nian2 le4 xin1 zhi1 ， shuai1 mu4 si1 gu4 you3 。
- pi4 ru2 qin1 gu3 rou4 ， ning2 mian3 xiang1 ke3 bu4 。
- wo3 xi1 shi2 yu2 chun3 ， bu4 neng2 jiang4 se4 ci2 。
- zi3 fan4 yi4 you3 yan2 ， chen2 you2 zi4 zhi1 zhi1 。
- gong1 qi2 wu4 shi4 guo4 ， wo3 yi4 qing3 gai3 shi4 。
- sang1 yu2 tang3 ke3 shou1 ， yuan4 ji4 xiang1 si1 zi4 。

## 注释

## 译文

## 赏析
