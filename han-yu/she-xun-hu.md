---
id: han-yu-she-xun-hu
title: 射訓狐
titlePinyin: she4 xun4 hu2
titleSlug: she-xun-hu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有鳥夜飛名訓狐，矜凶挾狡誇自呼。
- 乘時陰黑止我屋，聲勢慷慨非常麤。
- 安然大喚誰畏忌，造作百怪非無須。
- 聚鬼徵妖自朋扇，擺掉栱桷頹塈塗。
- 慈母抱兒怕入席，那暇更護雞窠雛。
- 我念乾坤德泰大，卵此惡物常勤劬。
- 縱之豈即遽有害，斗柄行拄西南隅。
- 誰謂停奸計尤劇，意欲唐突羲和烏。
- 侵更歷漏氣彌厲，何由僥倖休須臾。
- 咨余往射豈得已，候女兩眼張睢盱。
- 梟驚墮梁蛇走竇，一夫斬頸羣雛枯。

## 拼音

- you3 niao3 ye4 fei1 ming2 xun4 hu2 ， jin1 xiong1 xie2 jiao3 kua1 zi4 hu1 。
- cheng2 shi2 yin1 hei1 zhi3 wo3 wu1 ， sheng1 shi4 kang1 kai3 fei1 chang2 cu1 。
- an1 ran2 da4 huan4 shui2 wei4 ji4 ， zao4 zuo4 bai3 guai4 fei1 wu2 xu1 。
- ju4 gui3 zhi3 yao1 zi4 peng2 shan4 ， bai3 diao4 gong3 jue2 tui2 ji4 tu2 。
- ci2 mu3 bao4 er2 pa4 ru4 xi2 ， na4 xia2 geng4 hu4 ji1 ke1 chu2 。
- wo3 nian4 qian2 kun1 de2 tai4 da4 ， luan3 ci3 e4 wu4 chang2 qin2 qu2 。
- zong4 zhi1 qi3 ji2 ju4 you3 hai4 ， dou3 bing3 xing2 zhu3 xi1 nan2 yu2 。
- shui2 wei4 ting2 jian1 ji4 you2 ju4 ， yi4 yu4 tang2 tu1 xi1 he2 wu1 。
- qin1 geng4 li4 lou4 qi4 mi2 li4 ， he2 you2 jiao3 xing4 xiu1 xu1 yu2 。
- zi1 yu2 wang3 she4 qi3 de2 yi3 ， hou4 nü3 liang3 yan3 zhang1 sui1 xu1 。
- xiao1 jing1 duo4 liang2 she2 zou3 dou4 ， yi4 fu1 zhan3 jing3 qun2 chu2 ku1 。

## 注释

## 译文

## 赏析
