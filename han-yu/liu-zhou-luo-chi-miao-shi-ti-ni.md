---
id: han-yu-liu-zhou-luo-chi-miao-shi-ti-ni
title: 柳州羅池廟詩（題擬）
titlePinyin: liu3 zhou1 luo2 chi2 miao4 shi1 （ ti2 ni3 ）
titleSlug: liu-zhou-luo-chi-miao-shi-ti-ni
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 荔子丹兮蕉黃（「蕉」下或有「葉」字，或有「子」字），雜肴蔬兮進侯堂。
- 侯之船兮兩旗，度中流兮風泊之，待侯不來兮不知我悲。
- 侯乘駒兮入廟，慰我民兮不嚬以笑。
- 鵝之山兮柳之水，桂樹團團兮白石齒齒。
- 侯朝出遊兮暮來歸，春與猿吟兮秋鶴與飛。
- （《唐文粹》及歐陽修所見《韓集》均作「秋與鶴飛」。
- 《集古錄跋尾》卷八錄碑文作「秋鶴與飛」，歐疑碑文有誤。
- 沈括《夢溪筆談》卷十四以爲此用《楚辭》相錯成文格，今從其說。
- ）北方之人兮爲侯是非，千秋萬歲兮侯無我違。
- 福我兮壽我，驅厲鬼兮山之左。
- 下無濕兮高無乾，秔稌充羨兮蛇蛟結蟠。
- 我民報事兮無怠其始，自今兮欽于世世。
- （同前書卷三一、《唐文粹》卷五二《柳州羅池廟碑》附）（〖1〗《柳州羅池廟碑》云：「三年孟秋辛卯，侯降于州之後堂，歐陽翼等見而拜之。
- 其夕，夢翼而告之曰：『館我於羅池。
- 』其日景辰，廟成，大祭。
- 過客李儀醉酒，慢侮堂上，得疾，扶出廟門即死。
- 明年春，魏忠、歐陽翼使謝寧來京師，請書其事于石。
- 余謂柳侯生能澤其民，死能驚動禍福之，以食其土，可謂靈也已。
- 作迎享送神詩遺柳民，俾歌以祀焉而幷刻之。
- …… 其詞曰〖詞略〗。
- 」《湖南通志・金石》六著錄嘉定刻此碑，題作《唐羅池廟享神詞碑》，附魏紹芳跋此爲享神詩。
- 《唐詩別裁集》卷七收入。
- 朱東潤師主編《中國歷代文學作品選》中編第一冊收此詩，題作《柳州羅池廟詩》，解題云：「此廟建成後，韓愈爲撰《柳州羅池廟碑》，詩就附在碑文的後面。
- 詩效《楚辭・九歌》體，作爲祭祀中迎神、送神時歌唱之用。
- 」）。

## 拼音

- li4 zi3 dan1 xi1 jiao1 huang2 （「 jiao1 」 xia4 huo4 you3 「 ye4 」 zi4 ， huo4 you3 「 zi3 」 zi4 ）， za2 yao2 shu1 xi1 jin4 hou2 tang2 。
- hou2 zhi1 chuan2 xi1 liang3 qi2 ， du4 zhong1 liu2 xi1 feng1 bo2 zhi1 ， dai4 hou2 bu4 lai2 xi1 bu4 zhi1 wo3 bei1 。
- hou2 cheng2 ju1 xi1 ru4 miao4 ， wei4 wo3 min2 xi1 bu4 pin2 yi3 xiao4 。
- e2 zhi1 shan1 xi1 liu3 zhi1 shui3 ， gui4 shu4 tuan2 tuan2 xi1 bai2 shi2 chi3 chi3 。
- hou2 chao2 chu1 you2 xi1 mu4 lai2 gui1 ， chun1 yu3 yuan2 yin2 xi1 qiu1 he4 yu3 fei1 。
- （《 tang2 wen2 cui4 》 ji2 ou1 yang2 xiu1 suo3 jian4 《 han2 ji2 》 jun1 zuo4 「 qiu1 yu3 he4 fei1 」。
- 《 ji2 gu3 lu4 ba2 wei3 》 juan4 ba1 lu4 bei1 wen2 zuo4 「 qiu1 he4 yu3 fei1 」， ou1 yi2 bei1 wen2 you3 wu4 。
- shen3 kuo4 《 meng4 xi1 bi3 tan2 》 juan4 shi2 si4 yi3 wei2 ci3 yong4 《 chu3 ci2 》 xiang1 cuo4 cheng2 wen2 ge2 ， jin1 cong2 qi2 shuo1 。
- ） bei3 fang1 zhi1 ren2 xi1 wei2 hou2 shi4 fei1 ， qian1 qiu1 wan4 sui4 xi1 hou2 wu2 wo3 wei2 。
- fu2 wo3 xi1 shou4 wo3 ， qu1 li4 gui3 xi1 shan1 zhi1 zuo3 。
- xia4 wu2 shi1 xi1 gao1 wu2 qian2 ， jing1 tu2 chong1 xian4 xi1 she2 jiao1 jie2 pan2 。
- wo3 min2 bao4 shi4 xi1 wu2 dai4 qi2 shi3 ， zi4 jin1 xi1 qin1 yu2 shi4 shi4 。
- （ tong2 qian2 shu1 juan4 san1 yi1 、《 tang2 wen2 cui4 》 juan4 wu3 er4 《 liu3 zhou1 luo2 chi2 miao4 bei1 》 fu4 ）（〖1〗《 liu3 zhou1 luo2 chi2 miao4 bei1 》 yun2 ：「 san1 nian2 meng4 qiu1 xin1 mao3 ， hou2 jiang4 yu2 zhou1 zhi1 hou4 tang2 ， ou1 yang2 yi4 deng3 jian4 er2 bai4 zhi1 。
- qi2 xi1 ， meng4 yi4 er2 gao4 zhi1 yue1 ：『 guan3 wo3 wu1 luo2 chi2 。
- 』 qi2 ri4 jing3 chen2 ， miao4 cheng2 ， da4 ji4 。
- guo4 ke4 li3 yi2 zui4 jiu3 ， man4 wu3 tang2 shang4 ， de2 ji2 ， fu2 chu1 miao4 men2 ji2 si3 。
- ming2 nian2 chun1 ， wei4 zhong1 、 ou1 yang2 yi4 shi3 xie4 ning2 lai2 jing1 shi1 ， qing3 shu1 qi2 shi4 yu2 shi2 。
- yu2 wei4 liu3 hou2 sheng1 neng2 ze2 qi2 min2 ， si3 neng2 jing1 dong4 huo4 fu2 zhi1 ， yi3 shi2 qi2 tu3 ， ke3 wei4 ling2 ye3 yi3 。
- zuo4 ying2 xiang3 song4 shen2 shi1 yi2 liu3 min2 ， bi3 ge1 yi3 si4 yan1 er2 bing4 ke4 zhi1 。
- ……  qi2 ci2 yue1 〖 ci2 lüe4 〗。
- 」《 hu2 nan2 tong1 zhi4 ・ jin1 shi2 》 liu4 zhu4 lu4 jia1 ding4 ke4 ci3 bei1 ， ti2 zuo4 《 tang2 luo2 chi2 miao4 xiang3 shen2 ci2 bei1 》， fu4 wei4 shao4 fang1 ba2 ci3 wei2 xiang3 shen2 shi1 。
- 《 tang2 shi1 bie2 cai2 ji2 》 juan4 qi1 shou1 ru4 。
- zhu1 dong1 run4 shi1 zhu3 bian1 《 zhong1 guo2 li4 dai4 wen2 xue2 zuo4 pin3 xuan3 》 zhong1 bian1 di4 yi1 ce4 shou1 ci3 shi1 ， ti2 zuo4 《 liu3 zhou1 luo2 chi2 miao4 shi1 》， jie3 ti2 yun2 ：「 ci3 miao4 jian4 cheng2 hou4 ， han2 yu4 wei2 zhuan4 《 liu3 zhou1 luo2 chi2 miao4 bei1 》， shi1 jiu4 fu4 zai4 bei1 wen2 de0 hou4 mian4 。
- shi1 xiao4 《 chu3 ci2 ・ jiu3 ge1 》 ti3 ， zuo4 wei2 ji4 si4 zhong1 ying2 shen2 、 song4 shen2 shi2 ge1 chang4 zhi1 yong4 。
- 」）。

## 注释

## 译文

## 赏析
