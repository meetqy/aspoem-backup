---
id: han-yu-yan-he-nan-fu-xiu-cai-de-sheng-zi
title: 燕河南府秀才得生字
titlePinyin: yan4 he2 nan2 fu3 xiu4 cai0 de2 sheng1 zi4
titleSlug: yan-he-nan-fu-xiu-cai-de-sheng-zi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾皇紹祖烈，天下再太平。
- 詔下諸郡國，歲貢鄉曲英。
- 元和五年冬，房公尹東京。
- 功曹上言公，是月當登名。
- 乃選二十縣，試官得鴻生。
- 羣儒負己材，相賀簡擇精。
- 怒起簸羽翮，引吭吐鏗轟。
- 此都自周公，文章繼名聲。
- 自非絕殊尤，難使耳目驚。
- 今者遭震薄，不能出聲鳴。
- 鄙夫忝縣尹，愧慄難爲情。
- 惟求文章寫，不敢妬與爭。
- 還家敕妻兒，具此煎炰烹。
- 柿紅蒲萄紫，肴果相扶檠。
- 芳荼出蜀門，好酒濃且清。
- 何能充歡燕，庶以露厥誠。
- 昨聞詔書下，權公作邦楨。
- 文人得其職，文道當大行。
- 陰風攪短日，冷雨澀不晴。
- 勉哉戒徒馭，家國遲子榮。

## 拼音

- wu2 huang2 shao4 zu3 lie4 ， tian1 xia4 zai4 tai4 ping2 。
- zhao4 xia4 zhu1 jun4 guo2 ， sui4 gong4 xiang1 qu3 ying1 。
- yuan2 he2 wu3 nian2 dong1 ， fang2 gong1 yin3 dong1 jing1 。
- gong1 cao2 shang4 yan2 gong1 ， shi4 yue4 dang1 deng1 ming2 。
- nai3 xuan3 er4 shi2 xian4 ， shi4 guan1 de2 hong2 sheng1 。
- qun2 ru2 fu4 ji3 cai2 ， xiang1 he4 jian3 ze2 jing1 。
- nu4 qi3 bo4 yu3 he2 ， yin3 hang2 tu3 keng1 hong1 。
- ci3 dou1 zi4 zhou1 gong1 ， wen2 zhang1 ji4 ming2 sheng1 。
- zi4 fei1 jue2 shu1 you2 ， nan2 shi3 er3 mu4 jing1 。
- jin1 zhe3 zao1 zhen4 bao2 ， bu4 neng2 chu1 sheng1 ming2 。
- bi3 fu1 tian3 xian4 yin3 ， kui4 li4 nan2 wei2 qing2 。
- wei2 qiu2 wen2 zhang1 xie3 ， bu4 gan3 du4 yu3 zheng1 。
- huan2 jia1 chi4 qi1 er2 ， ju4 ci3 jian1 pao2 peng1 。
- shi4 hong2 pu2 tao2 zi3 ， yao2 guo3 xiang1 fu2 qing2 。
- fang1 tu2 chu1 shu3 men2 ， hao3 jiu3 nong2 qie3 qing1 。
- he2 neng2 chong1 huan1 yan4 ， shu4 yi3 lu4 jue2 cheng2 。
- zuo2 wen2 zhao4 shu1 xia4 ， quan2 gong1 zuo4 bang1 zhen1 。
- wen2 ren2 de2 qi2 zhi2 ， wen2 dao4 dang1 da4 xing2 。
- yin1 feng1 jiao3 duan3 ri4 ， leng3 yu3 se4 bu4 qing2 。
- mian3 zai1 jie4 tu2 yu4 ， jia1 guo2 chi2 zi3 rong2 。

## 注释

## 译文

## 赏析
