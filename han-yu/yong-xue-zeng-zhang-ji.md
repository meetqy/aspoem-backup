---
id: han-yu-yong-xue-zeng-zhang-ji
title: 詠雪贈張籍
titlePinyin: yong3 xue3 zeng4 zhang1 ji2
titleSlug: yong-xue-zeng-zhang-ji
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 只見縱橫落，寧知遠近來。
- 飄颻還自弄，歷亂竟誰催。
- 座暖銷那怪，池清失可猜。
- 坳中初蓋成，垤處遂成堆。
- 慢有先居後，輕多去却回。
- 度前鋪瓦隴，發本積牆隈。
- 穿細時雙透，乘危忽半摧。
- 舞深逢坎井，集早值層臺。
- 砧練終宜擣，階紈未暇裁。
- 城寒裝睥睨，樹凍裹莓苔。
- 片片勻如翦，紛紛碎若挼。
- 定非燖鵠鷺，真是屑瓊瑰。
- 緯繣觀朝萼，冥茫矚晚埃。
- 當窗恒凜凜，出戶即皚皚。
- 壓野榮芝菌，傾都委貨財。
- 娥嬉華蕩瀁，胥怒浪崔嵬。
- 磧迥疑浮地，雲平想輾雷。
- 隨車翻縞帶，逐馬散銀桮。
- 萬屋漫汗合，千株照曜開。
- 松篁遭搓抑，糞壤獲饒培。
- 隔絕門庭遽，擠排陛級纔。
- 豈堪裨嶽鎮，強欲效鹽梅。
- 隱匿瑕疵盡，包羅委瑣該。
- 誤雞宵呃喔，驚雀暗裴回。
- 浩浩過三暮，悠悠帀九垓。
- 鯨鯢陸死骨，玉石火炎灰。
- 厚慮填溟壑，高愁㨖斗魁。
- 日輪埋欲側，坤軸壓將頹。
- 岸類長蛇攪，陵猶巨象豗。
- 水官夸傑黠，木氣怯胚胎。
- 著地無由卷，連天不易推。
- 龍魚冷蟄苦，虎豹餓號哀。
- 巧借奢華便，專繩困約災。
- 威貪陵布被，光肯離金罍。
- 賞翫捐他事，歌謠放我才。
- 狂敎詩硉矹，興與酒陪鰓。
- 惟子能諳耳，諸人得語哉。
- 助留風作黨，勸坐火爲媒。
- 雕刻文刀利，搜求智網恢。
- 莫煩相屬和，傳示及提孩。

## 拼音

- zhi1 jian4 zong4 heng2 luo4 ， ning2 zhi1 yuan3 jin4 lai2 。
- piao1 yao2 huan2 zi4 nong4 ， li4 luan4 jing4 shui2 cui1 。
- zuo4 nuan3 xiao1 na4 guai4 ， chi2 qing1 shi1 ke3 cai1 。
- ao4 zhong1 chu1 gai4 cheng2 ， die2 chu3 sui4 cheng2 dui1 。
- man4 you3 xian1 ju1 hou4 ， qing1 duo1 qu4 que4 hui2 。
- du4 qian2 pu1 wa3 long3 ， fa1 ben3 ji1 qiang2 wei1 。
- chuan1 xi4 shi2 shuang1 tou4 ， cheng2 wei1 hu1 ban4 cui1 。
- wu3 shen1 feng2 kan3 jing3 ， ji2 zao3 zhi2 ceng2 tai2 。
- zhen1 lian4 zhong1 yi2 dao3 ， jie1 wan2 wei4 xia2 cai2 。
- cheng2 han2 zhuang1 pi4 ni4 ， shu4 dong4 guo3 mei2 tai2 。
- pian4 pian4 yun2 ru2 jian3 ， fen1 fen1 sui4 ruo4 ruo2 。
- ding4 fei1 xun2 hu2 lu4 ， zhen1 shi4 xie4 qiong2 gui1 。
- wei3 hua4 guan1 chao2 e4 ， ming2 mang2 zhu3 wan3 ai1 。
- dang1 chuang1 heng2 lin3 lin3 ， chu1 hu4 ji2 ai2 ai2 。
- ya1 ye3 rong2 zhi1 jun1 ， qing1 dou1 wei3 huo4 cai2 。
- e2 xi1 hua2 dang4 yang3 ， xu1 nu4 lang4 cui1 wei2 。
- qi4 jiong3 yi2 fu2 di4 ， yun2 ping2 xiang3 zhan3 lei2 。
- sui2 ju1 fan1 gao3 dai4 ， zhu2 ma3 san4 yin2 bei1 。
- wan4 wu1 man4 han4 he2 ， qian1 zhu1 zhao4 yao4 kai1 。
- song1 huang2 zao1 cuo1 yi4 ， fen4 rang3 huo4 rao2 pei2 。
- ge2 jue2 men2 ting2 ju4 ， ji3 pai2 bi4 ji2 cai2 。
- qi3 kan1 bi4 yue4 zhen4 ， qiang2 yu4 xiao4 yan2 mei2 。
- yin3 ni4 xia2 ci1 jin4 ， bao1 luo2 wei3 suo3 gai1 。
- wu4 ji1 xiao1 e4 wo1 ， jing1 que4 an4 pei2 hui2 。
- hao4 hao4 guo4 san1 mu4 ， you1 you1 za1 jiu3 gai1 。
- jing1 ni2 lu4 si3 gu3 ， yu4 shi2 huo3 yan2 hui1 。
- hou4 lü4 tian2 ming2 he4 ， gao1 chou2 㨖 dou4 kui2 。
- ri4 lun2 mai2 yu4 ce4 ， kun1 zhou2 ya1 jiang1 tui2 。
- an4 lei4 chang2 she2 jiao3 ， ling2 you2 ju4 xiang4 hui1 。
- shui3 guan1 kua1 jie2 xia2 ， mu4 qi4 qie4 pei1 tai1 。
- zhu4 di4 wu2 you2 juan4 ， lian2 tian1 bu2 yi4 tui1 。
- long2 yu2 leng3 zhe2 ku3 ， hu3 bao4 e4 hao4 ai1 。
- qiao3 jie4 she1 hua2 bian4 ， zhuan1 sheng2 kun4 yue1 zai1 。
- wei1 tan1 ling2 bu4 bei4 ， guang1 ken3 li2 jin1 lei2 。
- shang3 wan2 juan1 ta1 shi4 ， ge1 yao2 fang4 wo3 cai2 。
- kuang2 jiao4 shi1 lu4 wu4 ， xing1 yu3 jiu3 pei2 sai1 。
- wei2 zi3 neng2 an1 er3 ， zhu1 ren2 de2 yu3 zai1 。
- zhu4 liu2 feng1 zuo4 dang3 ， quan4 zuo4 huo3 wei2 mei2 。
- diao1 ke4 wen2 dao1 li4 ， sou1 qiu2 zhi4 wang3 hui1 。
- mo4 fan2 xiang1 shu3 he2 ， chuan2 shi4 ji2 ti2 hai2 。

## 注释

## 译文

## 赏析
