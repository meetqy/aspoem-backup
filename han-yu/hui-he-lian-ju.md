---
id: han-yu-hui-he-lian-ju
title: 會合聯句
titlePinyin: hui4 he2 lian2 ju4
titleSlug: hui-he-lian-ju
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 離別言無期，會合意彌重。
- 病添兒女戀，老喪丈夫勇。
- 劒心知未死，詩思猶孤聳。
- 愁去劇箭飛，歡來若泉涌。
- 析言多新貫，攄抱無昔壅。
- 念難須勤追，悔易勿輕踵。
- 吟巴山犖嶨，說楚波堆壟。
- 馬辭虎豹怒，舟出蛟鼉恐。
- 狂鯨時孤軒，幽狖雜百種。
- 瘴衣常腥膩，蠻器多疎宂。
- 剝苔弔斑林，角飯餌沈冢。
- 忽爾銜遠命，歸歟舞新寵。
- 鬼窟脫幽妖，天居覿清栱。
- 京遊步方振，謫夢意猶恟。
- 詩書誇舊知，酒食接新奉。
- 嘉言寫清越，瘉病失肬腫。
- 夏陰偶高庇，宵魄接虛擁。
- 雪弦寂寂聽，茗盌纖纖捧。
- 馳輝燭浮螢，幽響泄潛蛬。
- 詩老獨何心，江疾有餘尰。
- 我家本瀍穀，有地介臯鞏。
- 休跡憶沈冥，峨冠慙闒𤾖。
- 升朝高轡逸，振物羣聽悚。
- 徒言濯幽泌，誰與薙荒茸。
- 朝紳鬱青綠，馬飾曜珪珙。
- 國讐未銷鑠，我志蕩邛隴。
- 君才誠倜儻，時論方洶溶。
- 格言多彪蔚，懸解無梏拲。
- 張生得淵源，寒色拔山冢。
- 堅如撞羣金，眇若抽獨蛹。
- 伊余何所擬，跛鼈詎能踊。
- 塊然墮岳石，飄爾罥巢氄。
- 龍斾垂天衛，雲韶凝禁甬。
- 君胡眠安然，朝鼓聲洶洶。

## 拼音

- li2 bie2 yan2 wu2 qi1 ， hui4 he2 yi4 mi2 zhong4 。
- bing4 tian1 er2 nü3 lian4 ， lao3 sang1 zhang4 fu0 yong3 。
- jian4 xin1 zhi1 wei4 si3 ， shi1 si1 you2 gu1 song3 。
- chou2 qu4 ju4 jian4 fei1 ， huan1 lai2 ruo4 quan2 yong3 。
- xi1 yan2 duo1 xin1 guan4 ， shu1 bao4 wu2 xi1 yong1 。
- nian4 nan2 xu1 qin2 zhui1 ， hui3 yi4 wu4 qing1 zhong3 。
- yin2 ba1 shan1 luo4 xue2 ， shuo1 chu3 bo1 dui1 long3 。
- ma3 ci2 hu3 bao4 nu4 ， zhou1 chu1 jiao1 tuo2 kong3 。
- kuang2 jing1 shi2 gu1 xuan1 ， you1 you4 za2 bai3 zhong3 。
- zhang4 yi1 chang2 xing1 ni4 ， man2 qi4 duo1 shu1 rong3 。
- bao1 tai2 diao4 ban1 lin2 ， jiao3 fan4 er3 shen3 zhong3 。
- hu1 er3 xian2 yuan3 ming4 ， gui1 yu2 wu3 xin1 chong3 。
- gui3 ku1 tuo1 you1 yao1 ， tian1 ju1 di2 qing1 gong3 。
- jing1 you2 bu4 fang1 zhen4 ， zhe2 meng4 yi4 you2 xiong1 。
- shi1 shu1 kua1 jiu4 zhi1 ， jiu3 shi2 jie1 xin1 feng4 。
- jia1 yan2 xie3 qing1 yue4 ， yu4 bing4 shi1 you2 zhong3 。
- xia4 yin1 ou3 gao1 bi4 ， xiao1 po4 jie1 xu1 yong1 。
- xue3 xian2 ji4 ji4 ting1 ， ming2 wan3 xian1 xian1 peng3 。
- chi2 hui1 zhu2 fu2 ying2 ， you1 xiang3 xie4 qian2 qiong2 。
- shi1 lao3 du2 he2 xin1 ， jiang1 ji2 you3 yu2 zhong3 。
- wo3 jia1 ben3 chan2 gu3 ， you3 di4 jie4 gao1 gong3 。
- xiu1 ji4 yi4 shen3 ming2 ， e2 guan1 can2 ta4 𤾖。
- sheng1 chao2 gao1 pei4 yi4 ， zhen4 wu4 qun2 ting1 song3 。
- tu2 yan2 zhuo2 you1 mi4 ， shui2 yu3 ti4 huang1 rong2 。
- chao2 shen1 yu4 qing1 lü4 ， ma3 shi4 yao4 gui1 gong3 。
- guo2 chou2 wei4 xiao1 shuo4 ， wo3 zhi4 dang4 qiong2 long3 。
- jun1 cai2 cheng2 ti4 tang3 ， shi2 lun4 fang1 xiong1 rong2 。
- ge2 yan2 duo1 biao1 wei4 ， xuan2 jie3 wu2 gu4 gong3 。
- zhang1 sheng1 de2 yuan1 yuan2 ， han2 se4 ba2 shan1 zhong3 。
- jian1 ru2 zhuang4 qun2 jin1 ， miao3 ruo4 chou1 du2 yong3 。
- yi1 yu2 he2 suo3 ni3 ， bo3 bie1 ju4 neng2 yong3 。
- kuai4 ran2 duo4 yue4 shi2 ， piao1 er3 juan4 chao2 rong3 。
- long2 pei4 chui2 tian1 wei4 ， yun2 shao2 ning2 jin4 yong3 。
- jun1 hu2 mian2 an1 ran2 ， chao2 gu3 sheng1 xiong1 xiong1 。

## 注释

## 译文

## 赏析
