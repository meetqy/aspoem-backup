---
id: han-yu-yong-zhen-xing
title: 永貞行
titlePinyin: yong3 zhen1 xing2
titleSlug: yong-zhen-xing
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見太皇諒陰未出令，小人乘時偷國柄。
- 北軍百萬虎與貔，天子自將非他師。
- 一朝奪印付私黨，懍懍朝士何能爲。
- 狐鳴梟噪爭署置，睗睒跳踉相嫵媚。
- 夜作詔書朝拜官，超資越序曾無難。
- 公然白日受賄賂，火齊磊落堆金盤。
- 元臣故老不敢語，晝臥涕泣何汍瀾。
- 董賢三公誰復惜，侯景九錫行可歎。
- 國家功高德且厚，天位未許庸夫干。
- 嗣皇卓犖信英主，文如太宗武高祖。
- 膺圖受禪登明堂，共流幽州鯀死羽。
- 四門肅穆賢俊登，數君匪親豈其朋。
- 郎官清要爲世稱，荒郡迫野嗟可矜。
- 湖波連天日相騰，蠻俗生梗瘴癘烝。
- 江氛嶺祲昏若凝，一蛇兩頭見未曾。
- 怪鳥鳴喚令人憎，蟲蟲羣飛夜撲燈。
- 雄虺毒螫墮股肱，食中置藥肝心崩。
- 左右使令詐難憑，慎勿浪信常兢兢。
- 吾嘗同僚情可勝，具書目見非妄徵，嗟爾既往宜爲懲。

## 拼音

- jun1 bu2 jian4 tai4 huang2 liang4 yin1 wei4 chu1 ling4 ， xiao3 ren2 cheng2 shi2 tou1 guo2 bing3 。
- bei3 jun1 bai3 wan4 hu3 yu3 pi2 ， tian1 zi3 zi4 jiang1 fei1 ta1 shi1 。
- yi4 zhao1 duo2 yin4 fu4 si1 dang3 ， lin3 lin3 chao2 shi4 he2 neng2 wei2 。
- hu2 ming2 xiao1 zao4 zheng1 shu3 zhi4 ， shi4 shan3 tiao4 liang2 xiang1 wu3 mei4 。
- ye4 zuo4 zhao4 shu1 chao2 bai4 guan1 ， chao1 zi1 yue4 xu4 ceng2 wu2 nan2 。
- gong1 ran2 bai2 ri4 shou4 hui4 lu4 ， huo3 qi2 lei3 luo4 dui1 jin1 pan2 。
- yuan2 chen2 gu4 lao3 bu4 gan3 yu3 ， zhou4 wo4 ti4 qi4 he2 wan2 lan2 。
- dong3 xian2 san1 gong1 shui2 fu4 xi1 ， hou2 jing3 jiu3 xi1 xing2 ke3 tan4 。
- guo2 jia1 gong1 gao1 de2 qie3 hou4 ， tian1 wei4 wei4 xu1 yong1 fu1 gan1 。
- si4 huang2 zhuo2 luo4 xin4 ying1 zhu3 ， wen2 ru2 tai4 zong1 wu3 gao1 zu3 。
- ying1 tu2 shou4 shan4 deng1 ming2 tang2 ， gong4 liu2 you1 zhou1 gun3 si3 yu3 。
- si4 men2 su4 mu4 xian2 jun4 deng1 ， shu4 jun1 fei3 qin1 qi3 qi2 peng2 。
- lang2 guan1 qing1 yao4 wei2 shi4 cheng1 ， huang1 jun4 po4 ye3 jie1 ke3 jin1 。
- hu2 bo1 lian2 tian1 ri4 xiang1 teng2 ， man2 su2 sheng1 geng3 zhang4 li4 zheng1 。
- jiang1 fen1 ling3 jin4 hun1 ruo4 ning2 ， yi4 she2 liang3 tou2 jian4 wei4 ceng2 。
- guai4 niao3 ming2 huan4 ling4 ren2 zeng1 ， chong2 chong2 qun2 fei1 ye4 pu1 deng1 。
- xiong2 hui1 du2 shi4 duo4 gu3 gong1 ， shi2 zhong1 zhi4 yao4 gan1 xin1 beng1 。
- zuo3 you4 shi3 ling4 zha4 nan2 ping2 ， shen4 wu4 lang4 xin4 chang2 jing1 jing1 。
- wu2 chang2 tong2 liao2 qing2 ke3 sheng4 ， ju4 shu1 mu4 jian4 fei1 wang4 zhi3 ， jie1 er3 ji4 wang3 yi2 wei2 cheng2 。

## 注释

## 译文

## 赏析
