---
id: han-yu-xue-hou-ji-cui-er-shi-liu-cheng-gong
title: 雪後寄崔二十六丞公
titlePinyin: xue3 hou4 ji4 cui1 er4 shi2 liu4 cheng2 gong1
titleSlug: xue-hou-ji-cui-er-shi-liu-cheng-gong
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 藍田十月雪塞關，我興南望愁羣山。
- 攢天嵬嵬凍相映，君乃寄命於其間。
- 秩卑俸薄食口衆，豈有酒食開容顏。
- 殿前羣公賜食罷，驊騮蹋路驕且閑。
- 稱多量少鑒裁密，豈念幽桂遺榛菅。
- 幾欲犯嚴出薦口，氣象硉兀未可攀。
- 歸來殞涕揜關臥，心之紛亂誰能刪。
- 詩翁憔悴斸荒棘，清玉刻佩聯玦環。
- 腦脂遮眼臥壯士，大弨挂壁無由彎。
- 乾坤惠施萬物遂，獨於數子懷偏慳。
- 朝欷暮唶不可解，我心安得如石頑。

## 拼音

- lan2 tian2 shi2 yue4 xue3 sai1 guan1 ， wo3 xing1 nan2 wang4 chou2 qun2 shan1 。
- zan3 tian1 wei2 wei2 dong4 xiang1 ying4 ， jun1 nai3 ji4 ming4 wu1 qi2 jian4 。
- zhi4 bei1 feng4 bao2 shi2 kou3 zhong4 ， qi3 you3 jiu3 shi2 kai1 rong2 yan2 。
- dian4 qian2 qun2 gong1 ci4 shi2 ba4 ， hua2 liu2 ta4 lu4 jiao1 qie3 xian2 。
- cheng1 duo1 liang4 shao3 jian4 cai2 mi4 ， qi3 nian4 you1 gui4 yi2 zhen1 jian1 。
- ji1 yu4 fan4 yan2 chu1 jian4 kou3 ， qi4 xiang4 lu4 wu4 wei4 ke3 pan1 。
- gui1 lai2 yun3 ti4 yan3 guan1 wo4 ， xin1 zhi1 fen1 luan4 shui2 neng2 shan1 。
- shi1 weng1 qiao2 cui4 zhu2 huang1 ji2 ， qing1 yu4 ke4 pei4 lian2 jue2 huan2 。
- nao3 zhi1 zhe1 yan3 wo4 zhuang4 shi4 ， da4 chao1 gua4 bi4 wu2 you2 wan1 。
- qian2 kun1 hui4 shi1 wan4 wu4 sui4 ， du2 wu1 shu4 zi3 huai2 pian1 qian1 。
- chao2 xi1 mu4 jie4 bu4 ke3 jie3 ， wo3 xin1 an1 de2 ru2 shi2 wan2 。

## 注释

## 译文

## 赏析
