---
id: han-yu-zheng-shu-lian-ju
title: 征蜀聯句
titlePinyin: zheng1 shu3 lian2 ju4
titleSlug: zheng-shu-lian-ju
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 日王忿違慠，有命事誅拔。
- 蜀險豁關防，秦師縱橫猾。
- 風旗匝地揚，雷鼓轟天殺。
- 竹兵彼皴脆，鐵刃我槍䶪。
- 刑神咤犛旄，陰燄颭犀札。
- 飜霓紛偃蹇，塞野澒坱圠。
- 生獰競掣跌，癡突爭填軋。
- 渴鬬信豗呶，噉奸何噢嗗。
- 更呼相簸蕩，交斫雙缺齾。
- 火發激鋩腥，血漂騰足滑。
- 飛猱無整陣，翩鶻有邪戛。
- 江倒沸鯨鯤，山搖潰貙䝟。
- 中離分二三，外變迷七八。
- 逆頸盡徽索，仇頭恣髠鬝。
- 怒鬚猶鬇鬡，斷臂仍𤬁𤫶。
- 石潛設奇伏，穴覰騁精察。
- 中矢類妖㺑，跳鋒狀驚豽。
- 蹋飜聚林嶺，斗起成埃圿。
- 斾亡多空杠，軸折鮮聯轄。
- 剟膚浹瘡痍，敗面碎剠㓤。
- 渾奔肆狂勷，捷竄脫趫黠。
- 巖鉤踔狙猨，水漉雜鱣螖。
- 投奅鬧䃔䃧，填隍𠋘㑻𠋚。
- 強睛死不閉，獷眼困逾䀣。
- 爇堞熇歊熺，抉門呀拗䦪。
- 天刀封未坼，酋膽懾前揠。
- 跧梁排郁縮，闖竇揳窋窡。
- 迫脅聞雜驅，咿呦叫冤 {⻊兀}。
- 窮區指清夷，兇部坐雕鎩。
- 邛文裁斐斖，巴豔收婠妠。
- 椎肥牛呼牟，載實駝鳴𡇼。
- 聖靈閔頑嚚，燾養均草䕓。
- 下書遏雄虓，解罪弔攣瞎。
- 戰血時銷洗，劒霜夜清刮。
- 漢棧罷囂闐，獠江息澎汃。
- 戍寒絕朝乘，刁暗歇宵詧。
- 始去杏飛蠭，及歸柳嘶𧉒。
- 廟獻繁馘級，樂聲洞椌楬。
- 臺圖煥丹玄，郊告儼匏稭。
- 念齒慰黴黧，視傷悼瘢痆。
- 休輸任訛寢，報力厚麩秳。
- 公歡鐘晨撞，室宴絲曉扴。
- 杯盂酬酒醪，箱篋饋巾帓。
- 小臣昧戎經，維用贊勳劼。

## 拼音

- ri4 wang2 fen4 wei2 ao4 ， you3 ming4 shi4 zhu1 ba2 。
- shu3 xian3 huo1 guan1 fang2 ， qin2 shi1 zong4 heng2 hua2 。
- feng1 qi2 za1 di4 yang2 ， lei2 gu3 hong1 tian1 sha1 。
- zhu2 bing1 bi3 cun1 cui4 ， tie3 ren4 wo3 qiang1 䶪。
- xing2 shen2 zha4 mao2 mao2 ， yin1 yan4 zhan3 xi1 zha2 。
- fan1 ni2 fen1 yan3 jian3 ， sai1 ye3 hong4 yang3 ya4 。
- sheng1 ning2 jing4 che4 die1 ， chi1 tu1 zheng1 tian2 ya4 。
- ke3 dou4 xin4 hui1 nao2 ， dan4 jian1 he2 o1 wa1 。
- geng4 hu1 xiang1 bo4 dang4 ， jiao1 zhuo2 shuang1 que1 ya4 。
- huo3 fa1 ji1 mang2 xing1 ， xue4 piao1 teng2 zu2 hua2 。
- fei1 nao2 wu2 zheng3 zhen4 ， pian1 gu3 you3 xie2 jia2 。
- jiang1 dao3 fei4 jing1 kun1 ， shan1 yao2 kui4 chu1 䝟。
- zhong1 li2 fen1 er4 san1 ， wai4 bian4 mi2 qi1 ba1 。
- ni4 jing3 jin4 hui1 suo3 ， chou2 tou2 zi4 kun1 qian1 。
- nu4 xu1 you2 zheng1 ning2 ， duan4 bi4 reng2 𤬁𤫶。
- shi2 qian2 she4 qi2 fu2 ， xue2 qu4 cheng3 jing1 cha2 。
- zhong1 shi3 lei4 yao1 㺑， tiao4 feng1 zhuang4 jing1 na4 。
- ta4 fan1 ju4 lin2 ling3 ， dou4 qi3 cheng2 ai1 jia2 。
- pei4 wang2 duo1 kong1 gang4 ， zhou2 zhe2 xian1 lian2 xia2 。
- duo1 fu1 jia1 chuang1 yi2 ， bai4 mian4 sui4 qing2 㓤。
- hun2 ben1 si4 kuang2 rang2 ， jie2 cuan4 tuo1 qiao2 xia2 。
- yan2 gou1 chuo1 ju1 yuan2 ， shui3 lu4 za2 zhan1 hua2 。
- tou2 pao4 nao4 䃔䃧， tian2 huang2 𠋘㑻𠋚。
- qiang2 jing1 si3 bu2 bi4 ， guang3 yan3 kun4 yu2 䀣。
- ruo4 die2 he4 xiao1 xi1 ， jue2 men2 ya0 ao4 䦪。
- tian1 dao1 feng1 wei4 che4 ， qiu2 dan3 she4 qian2 ya4 。
- quan2 liang2 pai2 yu4 suo1 ， chuang3 dou4 xie1 ku1 zhuo2 。
- po4 xie2 wen2 za2 qu1 ， yi1 you1 jiao4 yuan1  {⻊ wu4 }。
- qiong2 qu1 zhi3 qing1 yi2 ， xiong1 bu4 zuo4 diao1 sha1 。
- qiong2 wen2 cai2 fei3 wei3 ， ba1 yan4 shou1 wan1 na4 。
- zhui1 fei2 niu2 hu1 mu4 ， zai4 shi2 tuo2 ming2 𡇼。
- sheng4 ling2 min3 wan2 yin2 ， dao4 yang3 jun1 cao3 䕓。
- xia4 shu1 e4 xiong2 xiao1 ， jie3 zui4 diao4 luan2 xia1 。
- zhan4 xue4 shi2 xiao1 xi3 ， jian4 shuang1 ye4 qing1 gua1 。
- han4 zhan4 ba4 xiao1 tian2 ， liao2 jiang1 xi1 peng2 bin1 。
- shu4 han2 jue2 chao2 cheng2 ， diao1 an4 xie1 xiao1 cha2 。
- shi3 qu4 xing4 fei1 feng1 ， ji2 gui1 liu3 si1 𧉒。
- miao4 xian4 fan2 guo2 ji2 ， le4 sheng1 dong4 qiang1 jie2 。
- tai2 tu2 huan4 dan1 xuan2 ， jiao1 gao4 yan3 pao2 jie1 。
- nian4 chi3 wei4 mei2 li2 ， shi4 shang1 dao4 ban1 nie4 。
- xiu1 shu1 ren4 e2 qin3 ， bao4 li4 hou4 fu1 huo2 。
- gong1 huan1 zhong1 chen2 zhuang4 ， shi4 yan4 si1 xiao3 jia2 。
- bei1 yu2 chou2 jiu3 lao2 ， xiang1 qie4 kui4 jin1 mo4 。
- xiao3 chen2 mei4 rong2 jing1 ， wei2 yong4 zan4 xun1 jie2 。

## 注释

## 译文

## 赏析
