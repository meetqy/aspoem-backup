---
id: han-yu-hua-shan-nu
title: 華山女
titlePinyin: hua2 shan1 nü3
titleSlug: hua-shan-nu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 街東街西講佛經，撞鐘吹螺鬧宮庭。
- 廣張罪福資誘脅，聽衆狎恰排浮萍。
- 黃衣道士亦講說，座下寥落如明星。
- 華山女兒家奉道，欲驅異敎歸僊靈。
- 洗粧拭面著冠帔，白咽紅頰長眉青。
- 遂來陞座演真訣，觀門不許人開扃。
- 不知誰人暗相報，訇然振動如雷霆。
- 掃除衆寺人跡絕，驊騮塞路連椔軿。
- 觀中人滿坐觀外，後至無地無由聽。
- 抽簪脫釧解環佩，堆金疊玉光青熒。
- 天門貴人傳詔召，六宮願識師顏形。
- 玉皇頷首許歸去，乘龍駕鶴去青冥。
- 豪家少年豈知道，來遶百帀脚不停。
- 雲牕霧閣事恍惚，重重翠幕深金屏。
- 僊梯難攀俗緣重，浪憑青鳥通丁寧。

## 拼音

- jie1 dong1 jie1 xi1 jiang3 fo2 jing1 ， zhuang4 zhong1 chui1 luo2 nao4 gong1 ting2 。
- guang3 zhang1 zui4 fu2 zi1 you4 xie2 ， ting1 zhong4 xia2 qia4 pai2 fu2 ping2 。
- huang2 yi1 dao4 shi0 yi4 jiang3 shuo1 ， zuo4 xia4 liao2 luo4 ru2 ming2 xing1 。
- hua2 shan1 nü3 er2 jia1 feng4 dao4 ， yu4 qu1 yi4 jiao4 gui1 xian1 ling2 。
- xi3 zhuang1 shi4 mian4 zhu4 guan1 pei4 ， bai2 yan4 hong2 jia2 chang2 mei2 qing1 。
- sui4 lai2 sheng1 zuo4 yan3 zhen1 jue2 ， guan1 men2 bu4 xu1 ren2 kai1 jiong1 。
- bu4 zhi1 shui2 ren2 an4 xiang1 bao4 ， hong1 ran2 zhen4 dong4 ru2 lei2 ting2 。
- sao3 chu2 zhong4 si4 ren2 ji4 jue2 ， hua2 liu2 sai1 lu4 lian2 zi1 ping2 。
- guan1 zhong1 ren2 man3 zuo4 guan1 wai4 ， hou4 zhi4 wu2 di4 wu2 you2 ting1 。
- chou1 zan1 tuo1 chuan4 jie3 huan2 pei4 ， dui1 jin1 die2 yu4 guang1 qing1 ying2 。
- tian1 men2 gui4 ren2 chuan2 zhao4 zhao4 ， liu4 gong1 yuan4 shi2 shi1 yan2 xing2 。
- yu4 huang2 han4 shou3 xu1 gui1 qu4 ， cheng2 long2 jia4 he4 qu4 qing1 ming2 。
- hao2 jia1 shao4 nian2 qi3 zhi1 dao4 ， lai2 rao4 bai3 za1 jiao3 bu4 ting2 。
- yun2 chuang1 wu4 ge2 shi4 huang3 hu1 ， chong2 chong2 cui4 mu4 shen1 jin1 ping2 。
- xian1 ti1 nan2 pan1 su2 yuan2 zhong4 ， lang4 ping2 qing1 niao3 tong1 ding1 ning2 。

## 注释

## 译文

## 赏析
