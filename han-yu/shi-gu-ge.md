---
id: han-yu-shi-gu-ge
title: 石鼓歌
titlePinyin: shi2 gu3 ge1
titleSlug: shi-gu-ge
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 張生手持石鼓文，勸我試作石鼓歌。
- 少陵無人謫仙死，才薄將奈石鼓何。
- 周綱陵遲四海沸，宣王憤起揮天戈。
- 大開明堂受朝賀，諸侯劒佩鳴相磨。
- 蒐于岐陽騁雄俊，萬里禽獸皆遮羅。
- 鐫功勒成告萬世，鑿石作鼓隳嵯峨。
- 從臣才藝咸第一，揀選撰刻留山阿。
- 雨淋日炙野火燎，鬼物守護煩撝呵。
- 公從何處得紙本，毫髮盡備無差訛。
- 辭嚴義密讀難曉，字體不類隸與科。
- 年深豈免有缺畫，快劒斫斷生蛟鼉。
- 鸞翔鳳翥衆僊下，珊瑚碧樹交枝柯。
- 金繩鐵索鎖紐壯，古鼎躍水龍騰梭。
- 陋儒編詩不收入，二雅褊迫無委蛇。
- 孔子西行不到秦，掎摭星宿遺羲娥。
- 嗟予好古生苦晚，對此涕淚雙滂沱。
- 憶昔初蒙博士徴，其年始改稱元和。
- 故人從軍在右輔，爲我度量掘臼科。
- 濯冠沐浴告祭酒，如此至寶存豈多。
- 氊包席裹可立致，十鼓祗載數駱駝。
- 薦諸太廟比郜鼎，光價豈止百倍過。
- 聖恩若許留太學，諸生講解得切磋。
- 觀經鴻都尚填咽，坐見舉國來奔波。
- 剜苔剔蘚露節角，安置妥帖平不頗。
- 大廈深簷與蓋覆，經歷久遠期無佗。
- 中朝大官老於事，詎肯感激徒媕婀。
- 牧童敲火牛礪角，誰復著手爲摩挲。
- 日銷月鑠就埋沒，六年西顧空吟哦。
- 羲之俗書趁姿媚，數紙尚可博白鵝。
- 繼周八代爭戰罷，無人收拾理則那。
- 方今太平日無事，柄任儒術崇丘軻。
- 安能以此上論列，願借辨口如懸河。
- 石鼓之歌止於此，嗚呼吾意其蹉跎。

## 拼音

- zhang1 sheng1 shou3 chi2 shi2 gu3 wen2 ， quan4 wo3 shi4 zuo4 shi2 gu3 ge1 。
- shao3 ling2 wu2 ren2 zhe2 xian1 si3 ， cai2 bao2 jiang1 nai4 shi2 gu3 he2 。
- zhou1 gang1 ling2 chi2 si4 hai3 fei4 ， xuan1 wang2 fen4 qi3 hui1 tian1 ge1 。
- da4 kai1 ming2 tang2 shou4 chao2 he4 ， zhu1 hou2 jian4 pei4 ming2 xiang1 mo2 。
- sou1 yu2 qi2 yang2 cheng3 xiong2 jun4 ， wan4 li3 qin2 shou4 jie1 zhe1 luo2 。
- juan1 gong1 le4 cheng2 gao4 wan4 shi4 ， zao2 shi2 zuo4 gu3 hui1 cuo2 e2 。
- cong2 chen2 cai2 yi4 xian2 di4 yi1 ， jian3 xuan3 zhuan4 ke4 liu2 shan1 a1 。
- yu3 lin2 ri4 zhi4 ye3 huo3 liao2 ， gui3 wu4 shou3 hu4 fan2 hui1 he1 。
- gong1 cong2 he2 chu3 de2 zhi3 ben3 ， hao2 fa4 jin4 bei4 wu2 cha4 e2 。
- ci2 yan2 yi4 mi4 du2 nan2 xiao3 ， zi4 ti3 bu2 lei4 li4 yu3 ke1 。
- nian2 shen1 qi3 mian3 you3 que1 hua4 ， kuai4 jian4 zhuo2 duan4 sheng1 jiao1 tuo2 。
- luan2 xiang2 feng4 zhu4 zhong4 xian1 xia4 ， shan1 hu2 bi4 shu4 jiao1 zhi1 ke1 。
- jin1 sheng2 tie3 suo3 suo3 niu3 zhuang4 ， gu3 ding3 yue4 shui3 long2 teng2 suo1 。
- lou4 ru2 bian1 shi1 bu4 shou1 ru4 ， er4 ya3 bian3 po4 wu2 wei1 yi2 。
- kong3 zi3 xi1 xing2 bu2 dao4 qin2 ， ji3 zhi2 xing1 xiu4 yi2 xi1 e2 。
- jie1 yu3 hao3 gu3 sheng1 ku3 wan3 ， dui4 ci3 ti4 lei4 shuang1 pang1 tuo2 。
- yi4 xi1 chu1 meng2 bo2 shi4 zhi3 ， qi2 nian2 shi3 gai3 cheng1 yuan2 he2 。
- gu4 ren2 cong2 jun1 zai4 you4 fu3 ， wei2 wo3 du4 liang4 jue2 jiu4 ke1 。
- zhuo2 guan1 mu4 yu4 gao4 ji4 jiu3 ， ru2 ci3 zhi4 bao3 cun2 qi3 duo1 。
- zhan1 bao1 xi2 guo3 ke3 li4 zhi4 ， shi2 gu3 zhi1 zai4 shu4 luo4 tuo2 。
- jian4 zhu1 tai4 miao4 bi3 gao4 ding3 ， guang1 jia4 qi3 zhi3 bai3 bei4 guo4 。
- sheng4 en1 ruo4 xu1 liu2 tai4 xue2 ， zhu1 sheng1 jiang3 jie3 de2 qie1 cuo1 。
- guan1 jing1 hong2 dou1 shang4 tian2 yan4 ， zuo4 jian4 ju3 guo2 lai2 ben1 bo1 。
- wan1 tai2 ti1 xian3 lu4 jie2 jiao3 ， an1 zhi4 tuo3 tie1 ping2 bu4 po1 。
- da4 sha4 shen1 yan2 yu3 gai4 fu4 ， jing1 li4 jiu3 yuan3 qi1 wu2 tuo2 。
- zhong1 chao2 da4 guan1 lao3 wu1 shi4 ， ju4 ken3 gan3 ji1 tu2 an1 e1 。
- mu4 tong2 qiao1 huo3 niu2 li4 jiao3 ， shui2 fu4 zhu4 shou3 wei2 mo2 suo1 。
- ri4 xiao1 yue4 shuo4 jiu4 mai2 mei2 ， liu4 nian2 xi1 gu4 kong1 yin2 e2 。
- xi1 zhi1 su2 shu1 chen4 zi1 mei4 ， shu4 zhi3 shang4 ke3 bo2 bai2 e2 。
- ji4 zhou1 ba1 dai4 zheng1 zhan4 ba4 ， wu2 ren2 shou1 shi0 li3 ze2 na4 。
- fang1 jin1 tai4 ping2 ri4 wu2 shi4 ， bing3 ren4 ru2 shu4 chong2 qiu1 ke1 。
- an1 neng2 yi3 ci3 shang4 lun4 lie4 ， yuan4 jie4 bian4 kou3 ru2 xuan2 he2 。
- shi2 gu3 zhi1 ge1 zhi3 wu1 ci3 ， wu1 hu1 wu2 yi4 qi2 cuo1 tuo2 。

## 注释

## 译文

## 赏析
