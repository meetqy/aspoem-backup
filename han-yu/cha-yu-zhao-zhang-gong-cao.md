---
id: han-yu-cha-yu-zhao-zhang-gong-cao
title: 叉魚招張功曹
titlePinyin: cha1 yu2 zhao1 zhang1 gong1 cao2
titleSlug: cha-yu-zhao-zhang-gong-cao
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 叉魚春岸闊，此興在中宵。
- 大炬然如晝，長船縛似橋。
- 深窺沙可數，靜搒水無搖。
- 刃下那能脫，波間或自跳。
- 中鱗憐錦碎，當目訝珠銷。
- 迷火逃翻近，驚人去暫遙。
- 競多心轉細，得雋語時囂。
- 潭罄知存寡，舷平覺獲饒。
- 交頭疑湊餌，駢首類同條。
- 濡沫情雖密，登門事已遼。
- 盈車欺故事，飼犬驗今朝。
- 血浪凝猶沸，腥風遠更飄。
- 蓋江烟羃羃，拂棹影寥寥。
- 獺去愁無食，龍疑懼見燒。
- 如棠名既誤，釣渭日徒消。
- 文客驚先賦，篙工喜盡謠。
- 膾成思我友，觀樂憶吾僚。
- 自可捐憂累，何須強問鴞。

## 拼音

- cha1 yu2 chun1 an4 kuo4 ， ci3 xing1 zai4 zhong1 xiao1 。
- da4 ju4 ran2 ru2 zhou4 ， chang2 chuan2 fu4 si4 qiao2 。
- shen1 kui1 sha1 ke3 shu4 ， jing4 peng2 shui3 wu2 yao2 。
- ren4 xia4 na4 neng2 tuo1 ， bo1 jian4 huo4 zi4 tiao4 。
- zhong1 lin2 lian2 jin3 sui4 ， dang1 mu4 ya4 zhu1 xiao1 。
- mi2 huo3 tao2 fan1 jin4 ， jing1 ren2 qu4 zan4 yao2 。
- jing4 duo1 xin1 zhuan3 xi4 ， de2 jun4 yu3 shi2 xiao1 。
- tan2 qing4 zhi1 cun2 gua3 ， xian2 ping2 jue2 huo4 rao2 。
- jiao1 tou2 yi2 cou4 er3 ， pian2 shou3 lei4 tong2 tiao2 。
- ru2 mo4 qing2 sui1 mi4 ， deng1 men2 shi4 yi3 liao2 。
- ying2 ju1 qi1 gu4 shi0 ， si4 quan3 yan4 jin1 zhao1 。
- xue4 lang4 ning2 you2 fei4 ， xing1 feng1 yuan3 geng4 piao1 。
- gai4 jiang1 yan1 mi4 mi4 ， fu2 zhao4 ying3 liao2 liao2 。
- ta3 qu4 chou2 wu2 shi2 ， long2 yi2 ju4 jian4 shao1 。
- ru2 tang2 ming2 ji4 wu4 ， diao4 wei4 ri4 tu2 xiao1 。
- wen2 ke4 jing1 xian1 fu4 ， gao1 gong1 xi3 jin4 yao2 。
- kuai4 cheng2 si1 wo3 you3 ， guan1 le4 yi4 wu2 liao2 。
- zi4 ke3 juan1 you1 lei4 ， he2 xu1 qiang2 wen4 xiao1 。

## 注释

## 译文

## 赏析
