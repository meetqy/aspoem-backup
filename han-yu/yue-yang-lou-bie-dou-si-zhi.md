---
id: han-yu-yue-yang-lou-bie-dou-si-zhi
title: 岳陽樓別竇司直
titlePinyin: yue4 yang2 lou2 bie2 dou4 si1 zhi2
titleSlug: yue-yang-lou-bie-dou-si-zhi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洞庭九州間，厥大誰與讓。
- 南匯羣崖水，北注何奔放。
- 瀦爲七百里，吞納各殊狀。
- 自古澄不清，環混無歸向。
- 炎風日搜攪，幽怪多冗長。
- 軒然大波起，宇宙隘而妨。
- 巍峩拔嵩華，騰踔較健壯。
- 聲音一何宏，轟輵車萬兩。
- 猶疑帝軒轅，張樂就空曠。
- 蛟螭露筍簴，縞練吹組帳。
- 鬼神非人世，節奏頗跌踼。
- 陽施見誇麗，陰閉感悽愴。
- 朝過宜春口，極北缺隄障。
- 夜纜巴陵洲，叢芮纔可傍。
- 星河盡涵泳，俯仰迷下上。
- 餘瀾怒不已，喧聒鳴甕盎。
- 明登岳陽樓，輝煥朝日亮。
- 飛廉戢其威，清晏息纖纊。
- 泓澄湛凝綠，物影巧相況。
- 江豚時出戲，驚波忽蕩瀁。
- 時當冬之孟，隙竅縮寒漲。
- 前臨指近岸，側坐眇難望。
- 滌濯神魂醒，幽懷舒以暢。
- 主人孩童舊，握手乍忻悵。
- 憐我竄逐歸，相見得無恙。
- 開筵交履舃，爛漫倒家釀。
- 杯行無留停，高柱送清唱。
- 中盤進橙栗，投擲傾脯醬。
- 歡窮悲心生，婉孌不能忘。
- 念昔始讀書，志欲干霸王。
- 屠龍破千金，爲藝亦云亢。
- 愛才不擇行，觸事得讒謗。
- 前年出官由，此禍最無妄。
- 公卿採虛名，擢拜識天仗。
- 姦猜畏彈射，斥逐恣欺誑。
- 新恩移府庭，逼側廁諸將。
- 于嗟苦駑緩，但懼失宜當。
- 追思南渡時，魚腹甘所葬。
- 嚴程迫風帆，劈箭入高浪。
- 顛沈在須臾，忠鯁誰復諒。
- 生還真可喜，尅己自懲創。
- 庶從今日後，粗識得與喪。
- 事多改前好，趣有獲新尚。
- 誓耕十畝田，不取萬乘相。
- 細君知蠶織，稚子已能餉。
- 行當掛其冠，生死君一訪。

## 拼音

- dong4 ting2 jiu3 zhou1 jian4 ， jue2 da4 shui2 yu3 rang4 。
- nan2 hui4 qun2 ya2 shui3 ， bei3 zhu4 he2 ben1 fang4 。
- zhu1 wei2 qi1 bai3 li3 ， tun1 na4 ge4 shu1 zhuang4 。
- zi4 gu3 cheng2 bu4 qing1 ， huan2 hun4 wu2 gui1 xiang4 。
- yan2 feng1 ri4 sou1 jiao3 ， you1 guai4 duo1 rong3 chang2 。
- xuan1 ran2 da4 bo1 qi3 ， yu3 zhou4 ai4 er2 fang2 。
- wei1 e2 ba2 song1 hua2 ， teng2 chuo1 jiao4 jian4 zhuang4 。
- sheng1 yin1 yi4 he2 hong2 ， hong1 ge2 ju1 wan4 liang3 。
- you2 yi2 di4 xuan1 yuan2 ， zhang1 le4 jiu4 kong1 kuang4 。
- jiao1 chi1 lu4 sun3 ju4 ， gao3 lian4 chui1 zu3 zhang4 。
- gui3 shen2 fei1 ren2 shi4 ， jie2 zou4 po1 die1 tang2 。
- yang2 shi1 jian4 kua1 li2 ， yin1 bi4 gan3 qi1 chuang4 。
- chao2 guo4 yi2 chun1 kou3 ， ji2 bei3 que1 di1 zhang4 。
- ye4 lan3 ba1 ling2 zhou1 ， cong2 rui4 cai2 ke3 bang4 。
- xing1 he2 jin4 han2 yong3 ， fu3 yang3 mi2 xia4 shang4 。
- yu2 lan2 nu4 bu4 yi3 ， xuan1 guo1 ming2 weng4 ang4 。
- ming2 deng1 yue4 yang2 lou2 ， hui1 huan4 zhao1 ri4 liang4 。
- fei1 lian2 ji2 qi2 wei1 ， qing1 yan4 xi1 xian1 kuang4 。
- hong2 cheng2 zhan4 ning2 lü4 ， wu4 ying3 qiao3 xiang1 kuang4 。
- jiang1 tun2 shi2 chu1 xi4 ， jing1 bo1 hu1 dang4 yang3 。
- shi2 dang1 dong1 zhi1 meng4 ， xi4 qiao4 suo1 han2 zhang3 。
- qian2 lin2 zhi3 jin4 an4 ， ce4 zuo4 miao3 nan2 wang4 。
- di2 zhuo2 shen2 hun2 xing3 ， you1 huai2 shu1 yi3 chang4 。
- zhu3 ren2 hai2 tong2 jiu4 ， wo4 shou3 zha4 xin1 chang4 。
- lian2 wo3 cuan4 zhu2 gui1 ， xiang1 jian4 de2 wu2 yang4 。
- kai1 yan2 jiao1 lü3 xi4 ， lan4 man4 dao3 jia1 niang4 。
- bei1 xing2 wu2 liu2 ting2 ， gao1 zhu4 song4 qing1 chang4 。
- zhong1 pan2 jin4 cheng2 li4 ， tou2 zhi4 qing1 pu2 jiang4 。
- huan1 qiong2 bei1 xin1 sheng1 ， wan3 luan2 bu4 neng2 wang4 。
- nian4 xi1 shi3 du2 shu1 ， zhi4 yu4 gan1 ba4 wang2 。
- tu2 long2 po4 qian1 jin1 ， wei2 yi4 yi4 yun2 kang4 。
- ai4 cai2 bu4 ze2 xing2 ， chu4 shi4 de2 chan2 bang4 。
- qian2 nian2 chu1 guan1 you2 ， ci3 huo4 zui4 wu2 wang4 。
- gong1 qing1 cai3 xu1 ming2 ， zhuo2 bai4 shi2 tian1 zhang4 。
- jian1 cai1 wei4 dan4 she4 ， chi4 zhu2 zi4 qi1 kuang2 。
- xin1 en1 yi2 fu3 ting2 ， bi1 ce4 ce4 zhu1 jiang1 。
- yu2 jie1 ku3 nu2 huan3 ， dan4 ju4 shi1 yi2 dang1 。
- zhui1 si1 nan2 du4 shi2 ， yu2 fu4 gan1 suo3 zang4 。
- yan2 cheng2 po4 feng1 fan1 ， pi1 jian4 ru4 gao1 lang4 。
- dian1 shen3 zai4 xu1 yu2 ， zhong1 geng3 shui2 fu4 liang4 。
- sheng1 huan2 zhen1 ke3 xi3 ， kei1 ji3 zi4 cheng2 chuang4 。
- shu4 cong2 jin1 ri4 hou4 ， cu1 shi2 de2 yu3 sang1 。
- shi4 duo1 gai3 qian2 hao3 ， qu4 you3 huo4 xin1 shang4 。
- shi4 geng1 shi2 mu3 tian2 ， bu4 qu3 wan4 cheng2 xiang1 。
- xi4 jun1 zhi1 can2 zhi1 ， zhi4 zi3 yi3 neng2 xiang3 。
- xing2 dang1 gua4 qi2 guan1 ， sheng1 si3 jun1 yi4 fang3 。

## 注释

## 译文

## 赏析
