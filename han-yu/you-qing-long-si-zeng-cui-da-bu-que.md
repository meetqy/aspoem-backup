---
id: han-yu-you-qing-long-si-zeng-cui-da-bu-que
title: 遊青龍寺贈崔大補闕
titlePinyin: you2 qing1 long2 si4 zeng4 cui1 da4 bu3 que4
titleSlug: you-qing-long-si-zeng-cui-da-bu-que
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋灰初吹季月管，日出卯南暉景短。
- 友生招我佛寺行，正值萬株紅葉滿。
- 光華閃壁見神鬼，赫赫炎官張火傘。
- 然雲燒樹火實駢，金烏下啄赬虬卵。
- 魂翻眼倒忘處所，赤氣沖融無間斷。
- 有如流傳上古時，九輪照燭乾坤旱。
- 二三道士席其間，靈液屢進玻黎盌。
- 忽驚顏色變韶稚，却信靈僊非怪誕。
- 桃源迷路竟茫茫，棗下悲歌徒纂纂。
- 前年嶺隅鄉思發，躑躅成山開不算。
- 去歲羇帆湘水明，霜楓千里隨歸伴。
- 猿呼鼯嘯鷓鴣啼，惻耳酸腸難濯澣。
- 思君攜手安能得，今者相從敢辭懶。
- 由來鈍騃寡參尋，況是儒官飽閑散。
- 惟君與我同懷抱，鋤去陵谷置平坦。
- 年少得途未要忙，時清諫疏尤宜罕。
- 何人有酒身無事，誰家多竹門可款。
- 須知節候即風寒，幸及亭午猶妍暖。
- 南山逼冬轉清瘦，刻畫圭角出崖窾。
- 當憂復被冰雪埋，汲汲來窺戒遲緩。

## 拼音

- qiu1 hui1 chu1 chui1 ji4 yue4 guan3 ， ri4 chu1 mao3 nan2 hui1 jing3 duan3 。
- you3 sheng1 zhao1 wo3 fo2 si4 xing2 ， zheng4 zhi2 wan4 zhu1 hong2 ye4 man3 。
- guang1 hua2 shan3 bi4 jian4 shen2 gui3 ， he4 he4 yan2 guan1 zhang1 huo3 san3 。
- ran2 yun2 shao1 shu4 huo3 shi2 pian2 ， jin1 wu1 xia4 zhuo2 cheng1 qiu2 luan3 。
- hun2 fan1 yan3 dao3 wang4 chu3 suo3 ， chi4 qi4 chong1 rong2 wu2 jian4 duan4 。
- you3 ru2 liu2 chuan2 shang4 gu3 shi2 ， jiu3 lun2 zhao4 zhu2 qian2 kun1 han4 。
- er4 san1 dao4 shi0 xi2 qi2 jian4 ， ling2 ye4 lü3 jin4 bo1 li2 wan3 。
- hu1 jing1 yan2 se4 bian4 shao2 zhi4 ， que4 xin4 ling2 xian1 fei1 guai4 dan4 。
- tao2 yuan2 mi2 lu4 jing4 mang2 mang2 ， zao3 xia4 bei1 ge1 tu2 zuan3 zuan3 。
- qian2 nian2 ling3 yu2 xiang1 si1 fa1 ， zhi2 zhu2 cheng2 shan1 kai1 bu2 suan4 。
- qu4 sui4 ji1 fan1 xiang1 shui3 ming2 ， shuang1 feng1 qian1 li3 sui2 gui1 ban4 。
- yuan2 hu1 wu2 xiao4 zhe4 gu1 ti2 ， ce4 er3 suan1 chang2 nan2 zhuo2 huan4 。
- si1 jun1 xie2 shou3 an1 neng2 de2 ， jin1 zhe3 xiang1 cong2 gan3 ci2 lan3 。
- you2 lai2 dun4 si4 gua3 can1 xun2 ， kuang4 shi4 ru2 guan1 bao3 xian2 san4 。
- wei2 jun1 yu3 wo3 tong2 huai2 bao4 ， chu2 qu4 ling2 gu3 zhi4 ping2 tan3 。
- nian2 shao4 de2 tu2 wei4 yao4 mang2 ， shi2 qing1 jian4 shu1 you2 yi2 han3 。
- he2 ren2 you3 jiu3 shen1 wu2 shi4 ， shui2 jia1 duo1 zhu2 men2 ke3 kuan3 。
- xu1 zhi1 jie2 hou4 ji2 feng1 han2 ， xing4 ji2 ting2 wu3 you2 yan2 nuan3 。
- nan2 shan1 bi1 dong1 zhuan3 qing1 shou4 ， ke4 hua4 gui1 jiao3 chu1 ya2 kuan3 。
- dang1 you1 fu4 bei4 bing1 xue3 mai2 ， ji2 ji2 lai2 kui1 jie4 chi2 huan3 。

## 注释

## 译文

## 赏析
