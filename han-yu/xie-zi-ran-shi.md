---
id: han-yu-xie-zi-ran-shi
title: 謝自然詩
titlePinyin: xie4 zi4 ran2 shi1
titleSlug: xie-zi-ran-shi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 果州南充縣，寒女謝自然。
- 童騃無所識，但聞有神僊。
- 輕生學其術，乃在金泉山。
- 繁華榮慕絕，父母慈愛捐。
- 凝心感魑魅，慌惚難具言。
- 一朝坐空室，雲霧生其間。
- 如聆笙竽韻，來自冥冥天。
- 白日變幽晦，蕭蕭風景寒。
- 簷楹蹔明滅，五色光屬聯。
- 觀者徒傾駭，躑躅詎敢前。
- 須臾自輕舉，飄若風中煙。
- 茫茫八紘大，影響無由緣。
- 里胥上其事，郡守驚且歎。
- 驅車領官吏，甿俗爭相先。
- 入門無所見，冠履同蛻蟬。
- 皆云神僊事，灼灼信可傳。
- 余聞古夏后，象物知神姦。
- 山林民可入，魍魎莫逢旃。
- 逶迤不復振，後世恣欺謾。
- 幽明紛雜亂，人鬼更相殘。
- 秦皇雖篤好，漢武洪其源。
- 自從二主來，此禍竟連連。
- 木石生怪變，狐貍騁妖患。
- 莫能盡性命，安得更長延。
- 人生處萬類，知識最爲賢。
- 奈何不自信，反欲從物遷。
- 往者不可悔，孤魂抱深冤。
- 來者猶可誡，余言豈空文。
- 人生有常理，男女各有倫。
- 寒衣及飢食，在紡績耕耘。
- 下以保子孫，上以奉君親。
- 苟異於此道，皆爲棄其身。
- 噫乎彼寒女，永託異物羣。
- 感傷遂成詩，昧者宜書紳。

## 拼音

- guo3 zhou1 nan2 chong1 xian4 ， han2 nü3 xie4 zi4 ran2 。
- tong2 si4 wu2 suo3 shi2 ， dan4 wen2 you3 shen2 xian1 。
- qing1 sheng1 xue2 qi2 shu4 ， nai3 zai4 jin1 quan2 shan1 。
- fan2 hua2 rong2 mu4 jue2 ， fu4 mu3 ci2 ai4 juan1 。
- ning2 xin1 gan3 chi1 mei4 ， huang1 hu1 nan2 ju4 yan2 。
- yi4 zhao1 zuo4 kong1 shi4 ， yun2 wu4 sheng1 qi2 jian4 。
- ru2 ling2 sheng1 yu2 yun4 ， lai2 zi4 ming2 ming2 tian1 。
- bai2 ri4 bian4 you1 hui4 ， xiao1 xiao1 feng1 jing3 han2 。
- yan2 ying2 zan4 ming2 mie4 ， wu3 se4 guang1 shu3 lian2 。
- guan1 zhe3 tu2 qing1 hai4 ， zhi2 zhu2 ju4 gan3 qian2 。
- xu1 yu2 zi4 qing1 ju3 ， piao1 ruo4 feng1 zhong1 yan1 。
- mang2 mang2 ba1 hong2 da4 ， ying3 xiang3 wu2 you2 yuan2 。
- li3 xu1 shang4 qi2 shi4 ， jun4 shou3 jing1 qie3 tan4 。
- qu1 ju1 ling3 guan1 li4 ， meng2 su2 zheng1 xiang1 xian1 。
- ru4 men2 wu2 suo3 jian4 ， guan4 lü3 tong2 tui4 chan2 。
- jie1 yun2 shen2 xian1 shi4 ， zhuo2 zhuo2 xin4 ke3 chuan2 。
- yu2 wen2 gu3 xia4 hou4 ， xiang4 wu4 zhi1 shen2 jian1 。
- shan1 lin2 min2 ke3 ru4 ， wang3 liang3 mo4 feng2 zhan1 。
- wei1 yi2 bu2 fu4 zhen4 ， hou4 shi4 zi4 qi1 man2 。
- you1 ming2 fen1 za2 luan4 ， ren2 gui3 geng4 xiang1 can2 。
- qin2 huang2 sui1 du3 hao3 ， han4 wu3 hong2 qi2 yuan2 。
- zi4 cong2 er4 zhu3 lai2 ， ci3 huo4 jing4 lian2 lian2 。
- mu4 shi2 sheng1 guai4 bian4 ， hu2 li2 cheng3 yao1 huan4 。
- mo4 neng2 jin4 xing4 ming4 ， an1 de2 geng4 chang2 yan2 。
- ren2 sheng1 chu3 wan4 lei4 ， zhi1 shi2 zui4 wei2 xian2 。
- nai4 he2 bu2 zi4 xin4 ， fan3 yu4 cong2 wu4 qian1 。
- wang3 zhe3 bu4 ke3 hui3 ， gu1 hun2 bao4 shen1 yuan1 。
- lai2 zhe3 you2 ke3 jie4 ， yu2 yan2 qi3 kong1 wen2 。
- ren2 sheng1 you3 chang2 li3 ， nan2 nü3 ge4 you3 lun2 。
- han2 yi1 ji2 ji1 shi2 ， zai4 fang3 ji4 geng1 yun2 。
- xia4 yi3 bao3 zi3 sun1 ， shang4 yi3 feng4 jun1 qin1 。
- gou3 yi4 wu1 ci3 dao4 ， jie1 wei2 qi4 qi2 shen1 。
- yi1 hu1 bi3 han2 nü3 ， yong3 tuo1 yi4 wu4 qun2 。
- gan3 shang1 sui4 cheng2 shi1 ， mei4 zhe3 yi2 shu1 shen1 。

## 注释

## 译文

## 赏析
