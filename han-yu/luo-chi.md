---
id: han-yu-luo-chi
title: 落齒
titlePinyin: luo4 chi3
titleSlug: luo-chi
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年落一牙，今年落一齒。
- 俄然落六七，落勢殊未已。
- 餘存皆動搖，盡落應始止。
- 憶初落一時，但念豁可恥。
- 及至落二三，始憂衰即死。
- 每一將落時，懔懔恒在已。
- 叉牙妨食物，顛倒怯漱水。
- 終焉捨我落，意與崩山比。
- 今來落既熟，見落空相似。
- 餘存二十餘，次第知落矣。
- 儻常歲落一，自足支兩紀。
- 如其落併空，與漸亦同指。
- 人言齒之落，壽命理難恃。
- 我言生有涯，長短俱死爾。
- 人言齒之豁，左右驚諦視。
- 我言莊周云，水雁各有喜。
- 語訛默固好，嚼廢軟還美。
- 因歌遂成詩，持用詫妻子。

## 拼音

- qu4 nian2 luo4 yi4 ya2 ， jin1 nian2 luo4 yi4 chi3 。
- e2 ran2 luo4 liu4 qi1 ， luo4 shi4 shu1 wei4 yi3 。
- yu2 cun2 jie1 dong4 yao2 ， jin4 luo4 ying1 shi3 zhi3 。
- yi4 chu1 luo4 yi4 shi2 ， dan4 nian4 huo1 ke3 chi3 。
- ji2 zhi4 luo4 er4 san1 ， shi3 you1 shuai1 ji2 si3 。
- mei3 yi4 jiang1 luo4 shi2 ， lin3 lin3 heng2 zai4 yi3 。
- cha1 ya2 fang2 shi2 wu4 ， dian1 dao3 qie4 shu4 shui3 。
- zhong1 yan1 she3 wo3 luo4 ， yi4 yu3 beng1 shan1 bi3 。
- jin1 lai2 luo4 ji4 shu2 ， jian4 luo4 kong1 xiang1 si4 。
- yu2 cun2 er4 shi2 yu2 ， ci4 di4 zhi1 luo4 yi3 。
- tang3 chang2 sui4 luo4 yi1 ， zi4 zu2 zhi1 liang3 ji4 。
- ru2 qi2 luo4 bing4 kong1 ， yu3 jian4 yi4 tong2 zhi3 。
- ren2 yan2 chi3 zhi1 luo4 ， shou4 ming4 li3 nan2 shi4 。
- wo3 yan2 sheng1 you3 ya2 ， chang2 duan3 ju4 si3 er3 。
- ren2 yan2 chi3 zhi1 huo1 ， zuo3 you4 jing1 di4 shi4 。
- wo3 yan2 zhuang1 zhou1 yun2 ， shui3 yan4 ge4 you3 xi3 。
- yu3 e2 mo4 gu4 hao3 ， jiao2 fei4 ruan3 huan2 mei3 。
- yin1 ge1 sui4 cheng2 shi1 ， chi2 yong4 cha4 qi1 zi0 。

## 注释

## 译文

## 赏析
