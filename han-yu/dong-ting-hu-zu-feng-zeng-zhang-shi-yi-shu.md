---
id: han-yu-dong-ting-hu-zu-feng-zeng-zhang-shi-yi-shu
title: 洞庭湖阻風贈張十一署
titlePinyin: dong4 ting2 hu2 zu3 feng1 zeng4 zhang1 shi2 yi1 shu3
titleSlug: dong-ting-hu-zu-feng-zeng-zhang-shi-yi-shu
author: 韓愈
authorPinyin: han2 yu4
authorSlug: han-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十月陰氣盛，北風無時休。
- 蒼茫洞庭岸，與子維雙舟。
- 霧雨晦爭泄，波濤怒相投。
- 犬雞斷四聽，糧絕誰與謀。
- 相去不容步，險如礙山丘。
- 清談可以飽，夢想接無由。
- 男女喧左右，飢啼但啾啾。
- 非懷北歸興，何用勝羇愁。
- 雲外有白日，寒光自悠悠。
- 能令暫開霽，過是吾無求。

## 拼音

- shi2 yue4 yin1 qi4 sheng4 ， bei3 feng1 wu2 shi2 xiu1 。
- cang1 mang2 dong4 ting2 an4 ， yu3 zi3 wei2 shuang1 zhou1 。
- wu4 yu3 hui4 zheng1 xie4 ， bo1 tao1 nu4 xiang1 tou2 。
- quan3 ji1 duan4 si4 ting1 ， liang2 jue2 shui2 yu3 mou2 。
- xiang1 qu4 bu4 rong2 bu4 ， xian3 ru2 ai4 shan1 qiu1 。
- qing1 tan2 ke3 yi3 bao3 ， meng4 xiang3 jie1 wu2 you2 。
- nan2 nü3 xuan1 zuo3 you4 ， ji1 ti2 dan4 jiu1 jiu1 。
- fei1 huai2 bei3 gui1 xing1 ， he2 yong4 sheng4 ji1 chou2 。
- yun2 wai4 you3 bai2 ri4 ， han2 guang1 zi4 you1 you1 。
- neng2 ling4 zan4 kai1 ji4 ， guo4 shi4 wu2 wu2 qiu2 。

## 注释

## 译文

## 赏析
