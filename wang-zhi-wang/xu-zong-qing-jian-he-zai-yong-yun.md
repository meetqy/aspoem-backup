---
id: wang-zhi-wang-xu-zong-qing-jian-he-zai-yong-yun
title: 許總卿見和再用韵
titlePinyin: xu1 zong3 qing1 jian4 he2 zai4 yong4 yun4
titleSlug: xu-zong-qing-jian-he-zai-yong-yun
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四紀才名淹世務，七年符節坤維住。
- 褒功屢有璽書來，趨詔尚遲軺傳赴。
- 男兒功多投老遂，烈士心豈隨年暮。
- 松杉頂禿始干雲，駿駔齒長方識路。
- 所臨遺迹紀蕭規，相繼小巫窺禹步。
- 補公舊處信有幸，顧我非才深自懼。
- 轉粟飛芻驅蜀阪，摘山市馬司邊互。
- 伐柯執斧固非難，依樣畫葫終少誤。
- 解牛毋歎妙肯綮，養虎尤工時喜怒。
- 騋牝三千歸圉師，貔貅十萬安都護。
- 公家遺利悉桑孔，閫將歡心收戍布。
- 關信增屯烽燧遠，邊儲入粟舟車聚。
- 未歸左右展論思，端爲西南重憂顧。
- 漠北齊盟尋皦日，斗間王氣纏非霧。
- 坐鎮全消玉塞塵，召還應及金莖露。
- 佳句忽貽韶濩作，正音乃許巴渝附。
- 晝哦蔬飯費三吐，夜誦葦燈殘一炷。
- 欲隨驥尾强爭馳，暨到蟻封難並騖。
- 囊收甚謹加十襲，筆舉復停知幾度。
- 試將風格比唐人，堪與拾遺參感寓。

## 拼音

- si4 ji4 cai2 ming2 yan1 shi4 wu4 ， qi1 nian2 fu2 jie2 kun1 wei2 zhu4 。
- bao1 gong1 lü3 you3 xi3 shu1 lai2 ， qu1 zhao4 shang4 chi2 yao2 chuan2 fu4 。
- nan2 er2 gong1 duo1 tou2 lao3 sui4 ， lie4 shi4 xin1 qi3 sui2 nian2 mu4 。
- song1 shan1 ding3 tu1 shi3 gan1 yun2 ， jun4 zang3 chi3 chang2 fang1 shi2 lu4 。
- suo3 lin2 yi2 ji4 ji4 xiao1 gui1 ， xiang1 ji4 xiao3 wu1 kui1 yu3 bu4 。
- bu3 gong1 jiu4 chu3 xin4 you3 xing4 ， gu4 wo3 fei1 cai2 shen1 zi4 ju4 。
- zhuan3 su4 fei1 chu2 qu1 shu3 ban3 ， zhai1 shan1 shi4 ma3 si1 bian1 hu4 。
- fa2 ke1 zhi2 fu3 gu4 fei1 nan2 ， yi1 yang4 hua4 hu2 zhong1 shao3 wu4 。
- jie3 niu2 wu2 tan4 miao4 ken3 qing4 ， yang3 hu3 you2 gong1 shi2 xi3 nu4 。
- lai2 pin4 san1 qian1 gui1 yu3 shi1 ， pi2 xiu1 shi2 wan4 an1 dou1 hu4 。
- gong1 jia0 yi2 li4 xi1 sang1 kong3 ， kun3 jiang1 huan1 xin1 shou1 shu4 bu4 。
- guan1 xin4 zeng1 tun2 feng1 sui4 yuan3 ， bian1 chu3 ru4 su4 zhou1 ju1 ju4 。
- wei4 gui1 zuo3 you4 zhan3 lun4 si1 ， duan1 wei2 xi1 nan2 zhong4 you1 gu4 。
- mo4 bei3 qi2 meng2 xun2 jiao3 ri4 ， dou4 jian4 wang2 qi4 chan2 fei1 wu4 。
- zuo4 zhen4 quan2 xiao1 yu4 sai1 chen2 ， zhao4 huan2 ying1 ji2 jin1 jing4 lu4 。
- jia1 ju4 hu1 yi2 shao2 hu4 zuo4 ， zheng4 yin1 nai3 xu1 ba1 yu2 fu4 。
- zhou4 o4 shu1 fan4 fei4 san1 tu3 ， ye4 song4 wei3 deng1 can2 yi2 zhu4 。
- yu4 sui2 ji4 wei3 qiang2 zheng1 chi2 ， ji4 dao4 yi3 feng1 nan2 bing4 wu4 。
- nang2 shou1 shen4 jin3 jia1 shi2 xi2 ， bi3 ju3 fu4 ting2 zhi1 ji1 du4 。
- shi4 jiang1 feng1 ge2 bi3 tang2 ren2 ， kan1 yu3 shi2 yi2 can1 gan3 yu4 。

## 注释

## 译文

## 赏析
