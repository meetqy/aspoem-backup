---
id: wang-zhi-wang-song-huang-shu-yu-fu-ping-jiang-jiao-shou
title: 送黄叔愚赴平江教授
titlePinyin: song4 huang2 shu1 yu2 fu4 ping2 jiang1 jiao4 shou4
titleSlug: song-huang-shu-yu-fu-ping-jiang-jiao-shou
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生水中萍，泛泛隨波瀾。
- 偶然成聚散，誰使爲悲歡。
- 伊余從君遊，兩見歲履端。
- 相得恨不早，相見常苦難。
- 今又舍我去，覺我肝腸酸。
- 君誠湖海士，豪氣老不刓。
- 劇談憤世俗，怒髮時衝冠。
- 向來對宣室，見晚帝興歎。
- 落落不苟合，棲遲猶冷官。
- 高才徒白首，未許陪鴛鸞。
- 蘇臺今輔郡，舉頭見長安。
- 會看有追詔，祝君且加餐。
- 吾衰釣滄溟，羊裘侶魚黿。
- 逍遥各有適，快覩扶摇摶。
- 尺書倘見存，慰此離憂寬。

## 拼音

- ren2 sheng1 shui3 zhong1 ping2 ， fan4 fan4 sui2 bo1 lan2 。
- ou3 ran2 cheng2 ju4 san4 ， shui2 shi3 wei2 bei1 huan1 。
- yi1 yu2 cong2 jun1 you2 ， liang3 jian4 sui4 lü3 duan1 。
- xiang1 de2 hen4 bu4 zao3 ， xiang1 jian4 chang2 ku3 nan2 。
- jin1 you4 she4 wo3 qu4 ， jue2 wo3 gan1 chang2 suan1 。
- jun1 cheng2 hu2 hai3 shi4 ， hao2 qi4 lao3 bu4 wan2 。
- ju4 tan2 fen4 shi4 su2 ， nu4 fa4 shi2 chong1 guan1 。
- xiang4 lai2 dui4 xuan1 shi4 ， jian4 wan3 di4 xing1 tan4 。
- luo4 luo4 bu4 gou3 he2 ， qi1 chi2 you2 leng3 guan1 。
- gao1 cai2 tu2 bai2 shou3 ， wei4 xu1 pei2 yuan1 luan2 。
- su1 tai2 jin1 fu3 jun4 ， ju3 tou2 jian4 chang2 an1 。
- hui4 kan4 you3 zhui1 zhao4 ， zhu4 jun1 qie3 jia1 can1 。
- wu2 shuai1 diao4 cang1 ming2 ， yang2 qiu2 lü3 yu2 yuan2 。
- xiao1 yao2 ge4 you3 shi4 ， kuai4 du3 fu2 yao2 tuan2 。
- chi3 shu1 tang3 jian4 cun2 ， wei4 ci3 li2 you1 kuan1 。

## 注释

## 译文

## 赏析
