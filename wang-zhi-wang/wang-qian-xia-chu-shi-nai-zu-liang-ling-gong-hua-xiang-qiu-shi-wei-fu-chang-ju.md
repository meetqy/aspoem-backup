---
id: wang-zhi-wang-wang-qian-xia-chu-shi-nai-zu-liang-ling-gong-hua-xiang-qiu-shi-wei-fu-chang-ju
title: 王鈐轄出示乃祖兩令公畫像求詩爲賦長句
titlePinyin: wang2 qian2 xia2 chu1 shi4 nai3 zu3 liang3 ling4 gong1 hua4 xiang4 qiu2 shi1 wei2 fu4 chang2 ju4
titleSlug: wang-qian-xia-chu-shi-nai-zu-liang-ling-gong-hua-xiang-qiu-shi-wei-fu-chang-ju
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 藝祖開基登九五，駕馭羣雄走龍虎。
- 五十餘年到章聖，將帥名臣猶接武。
- 王家再世蒙休光，父子繼踵仍騰驤。
- 我從諸孫見畫像，絕世風骨何堂堂。
- 隋國令公溫如玉，方口豐頤秀眉目。
- 典刑猶在想可知，骨肉都勻肥不俗。
- 小令公爲隋國兒，比之乃父加瓌奇。
- 凜然滿面英豪氣，猶有酣戰驍雄姿。
- 百年神雋今已矣，貌向丹青尚如此。
- 虎頭不用著三毫，燕頷須教飛萬里。
- 屹然立向廟堂間，可使邊人毛骨寒。
- 千載長存麒麟閣，當年肯著鵔鸃冠。
- 人物於今寧復有，奇龐誰是功名手。
- 麞頭鼠目休求官，歸作山中耦耕叟。

## 拼音

- yi4 zu3 kai1 ji1 deng1 jiu3 wu3 ， jia4 yu4 qun2 xiong2 zou3 long2 hu3 。
- wu3 shi2 yu2 nian2 dao4 zhang1 sheng4 ， jiang1 shuai4 ming2 chen2 you2 jie1 wu3 。
- wang2 jia1 zai4 shi4 meng2 xiu1 guang1 ， fu4 zi3 ji4 zhong3 reng2 teng2 xiang1 。
- wo3 cong2 zhu1 sun1 jian4 hua4 xiang4 ， jue2 shi4 feng1 gu3 he2 tang2 tang2 。
- sui2 guo2 ling4 gong1 wen1 ru2 yu4 ， fang1 kou3 feng1 yi2 xiu4 mei2 mu4 。
- dian3 xing2 you2 zai4 xiang3 ke3 zhi1 ， gu3 rou4 dou1 yun2 fei2 bu4 su2 。
- xiao3 ling4 gong1 wei2 sui2 guo2 er2 ， bi3 zhi1 nai3 fu4 jia1 gui1 qi2 。
- lin3 ran2 man3 mian4 ying1 hao2 qi4 ， you2 you3 han1 zhan4 xiao1 xiong2 zi1 。
- bai3 nian2 shen2 jun4 jin1 yi3 yi3 ， mao4 xiang4 dan1 qing1 shang4 ru2 ci3 。
- hu3 tou2 bu2 yong4 zhu4 san1 hao2 ， yan4 han4 xu1 jiao4 fei1 wan4 li3 。
- yi4 ran2 li4 xiang4 miao4 tang2 jian4 ， ke3 shi3 bian1 ren2 mao2 gu3 han2 。
- qian1 zai4 chang2 cun2 qi2 lin2 ge2 ， dang1 nian2 ken3 zhu4 jun4 yi4 guan1 。
- ren2 wu4 wu1 jin1 ning2 fu4 you3 ， qi2 pang2 shui2 shi4 gong1 ming2 shou3 。
- zhang1 tou2 shu3 mu4 xiu1 qiu2 guan1 ， gui1 zuo4 shan1 zhong1 ou3 geng1 sou3 。

## 注释

## 译文

## 赏析
