---
id: wang-zhi-wang-zai-he
title: 再和
titlePinyin: zai4 he2
titleSlug: zai-he
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 年將六秩諸衰具，漏盡鐘鳴行不住。
- 一身許國銖兩輕，萬里携家斗升赴。
- 五羊大夫習勞苦，三鱣先生嗟晚暮。
- 分爲一世數奇人，踏遍九州多半路。
- 早歲嘗爲梁甫吟，中途已失邯鄲步。
- 窮通有命常自樂，幽顯無慚方不懼。
- 每讀商書戒十愆，不憂漢法干三互。
- 奔走頻驚使節光，叨逾敢歎儒冠誤。
- 車下奪牛任客疑，水中見蟹從人怒。
- 怨恩肯效兒女語，正直猶希鬼神護。
- 平生事業在方冊，將老精神弊泉布。
- 九重德意日邊遠，十萬師徒關外聚。
- 不令聖澤皆下霑，寧免吾皇尚西顧。
- 上爲朝廷廣霖雨，下令郡邑清蒙霧。
- 乘軺無術漫觀風，分陝維賢倚行露。
- 青天雲霧昔曾披，綠水芙蓉今密附。
- 郊坰小隊連後乘，燕寢清香同妙炷。
- 鳥雀難偕鴻鵠飛，駑駘暫逐驊騮騖。
- 自憐落落王平子，遇此汪汪黄叔度。
- 但憂溫詔趣公歸，蔭宇不容孤迹寓。

## 拼音

- nian2 jiang1 liu4 zhi4 zhu1 shuai1 ju4 ， lou4 jin4 zhong1 ming2 xing2 bu2 zhu4 。
- yi4 shen1 xu1 guo2 zhu1 liang3 qing1 ， wan4 li3 xie2 jia1 dou3 sheng1 fu4 。
- wu3 yang2 dai4 fu0 xi2 lao2 ku3 ， san1 zhan1 xian1 sheng0 jie1 wan3 mu4 。
- fen1 wei2 yi2 shi4 shu4 qi2 ren2 ， ta4 bian4 jiu3 zhou1 duo1 ban4 lu4 。
- zao3 sui4 chang2 wei2 liang2 fu3 yin2 ， zhong1 tu2 yi3 shi1 han2 dan1 bu4 。
- qiong2 tong1 you3 ming4 chang2 zi4 le4 ， you1 xian3 wu2 can2 fang1 bu2 ju4 。
- mei3 du2 shang1 shu1 jie4 shi2 qian1 ， bu4 you1 han4 fa3 gan1 san1 hu4 。
- ben1 zou3 bin1 jing1 shi3 jie2 guang1 ， dao1 yu2 gan3 tan4 ru2 guan1 wu4 。
- ju1 xia4 duo2 niu2 ren4 ke4 yi2 ， shui3 zhong1 jian4 xie4 cong2 ren2 nu4 。
- yuan4 en1 ken3 xiao4 er2 nü3 yu3 ， zheng4 zhi2 you2 xi1 gui3 shen2 hu4 。
- ping2 sheng1 shi4 ye4 zai4 fang1 ce4 ， jiang1 lao3 jing1 shen2 bi4 quan2 bu4 。
- jiu3 chong2 de2 yi4 ri4 bian1 yuan3 ， shi2 wan4 shi1 tu2 guan1 wai4 ju4 。
- bu2 ling4 sheng4 ze2 jie1 xia4 zhan1 ， ning2 mian3 wu2 huang2 shang4 xi1 gu4 。
- shang4 wei2 chao2 ting2 guang3 lin2 yu3 ， xia4 ling4 jun4 yi4 qing1 meng2 wu4 。
- cheng2 yao2 wu2 shu4 man4 guan1 feng1 ， fen1 shan3 wei2 xian2 yi3 xing2 lu4 。
- qing1 tian1 yun2 wu4 xi1 ceng2 pi1 ， lü4 shui3 fu2 rong2 jin1 mi4 fu4 。
- jiao1 jiong1 xiao3 dui4 lian2 hou4 cheng2 ， yan4 qin3 qing1 xiang1 tong2 miao4 zhu4 。
- niao3 que4 nan2 xie2 hong2 hu2 fei1 ， nu2 tai2 zan4 zhu2 hua2 liu2 wu4 。
- zi4 lian2 luo4 luo4 wang2 ping2 zi3 ， yu4 ci3 wang1 wang1 huang2 shu1 du4 。
- dan4 you1 wen1 zhao4 qu4 gong1 gui1 ， yin1 yu3 bu4 rong2 gu1 ji4 yu4 。

## 注释

## 译文

## 赏析
