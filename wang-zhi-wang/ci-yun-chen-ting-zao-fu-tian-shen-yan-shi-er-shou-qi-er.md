---
id: wang-zhi-wang-ci-yun-chen-ting-zao-fu-tian-shen-yan-shi-er-shou-qi-er
title: 次韵陳庭藻赴天申燕詩二首  其二
titlePinyin: ci4 yun4 chen2 ting2 zao3 fu4 tian1 shen1 yan4 shi1 er4 shou3     qi2 er4
titleSlug: ci-yun-chen-ting-zao-fu-tian-shen-yan-shi-er-shou-qi-er
author: 王之望
authorPinyin: wang2 zhi1 wang4
authorSlug: wang-zhi-wang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天申上壽開明堂，羣公祝聖多新章。
- 不論文南山成带礪，要看東海生禾桑。
- 君恩中臺燕百辟，金罍兕觥雕玉觴。
- 飯抄香粳雲子白，酒瀉法釀鵝兒黄。
- 宮衣拜賜近端午，輕疊香羅如雪霜。
- 功臣彯甲奉朝請，貂冠峩峩來异王。
- 中興盛事須記述，樂府宜得張文昌。
- 感寓諸孫今列宿，詩鳴省戶爲時祥。
- 每逢朝家有慶瑞，輒以篇詠賡休光。
- 腐儒白首謬通籍，博士一經慚后蒼。
- 敢陪詩人論風雅，祇與漁父歌滄浪。
- 昇平頌聲還大手，白傅才力兼諸長。

## 拼音

- tian1 shen1 shang4 shou4 kai1 ming2 tang2 ， qun2 gong1 zhu4 sheng4 duo1 xin1 zhang1 。
- bu2 lun4 wen2 nan2 shan1 cheng2 dai4 li4 ， yao4 kan4 dong1 hai3 sheng1 he2 sang1 。
- jun1 en1 zhong1 tai2 yan4 bai3 pi4 ， jin1 lei2 si4 gong1 diao1 yu4 shang1 。
- fan4 chao1 xiang1 jing1 yun2 zi3 bai2 ， jiu3 xie4 fa3 niang4 e2 er2 huang2 。
- gong1 yi1 bai4 ci4 jin4 duan1 wu3 ， qing1 die2 xiang1 luo2 ru2 xue3 shuang1 。
- gong1 chen2 piao1 jia3 feng4 chao2 qing3 ， diao1 guan1 e2 e2 lai2 yi4 wang2 。
- zhong1 xing1 sheng4 shi4 xu1 ji4 shu4 ， le4 fu3 yi2 de2 zhang1 wen2 chang1 。
- gan3 yu4 zhu1 sun1 jin1 lie4 su4 ， shi1 ming2 sheng3 hu4 wei2 shi2 xiang2 。
- mei3 feng2 chao2 jia1 you3 qing4 rui4 ， zhe2 yi3 pian1 yong3 geng1 xiu1 guang1 。
- fu3 ru2 bai2 shou3 miu4 tong1 ji2 ， bo2 shi4 yi4 jing1 can2 hou4 cang1 。
- gan3 pei2 shi1 ren2 lun4 feng1 ya3 ， qi2 yu3 yu2 fu4 ge1 cang1 lang4 。
- sheng1 ping2 song4 sheng1 huan2 da4 shou3 ， bai2 fu4 cai2 li4 jian1 zhu1 chang2 。

## 注释

## 译文

## 赏析
