---
id: liu-chang-qing-fu-zhe-hou-deng-gan-yue-ting-zuo
title: 負謫後登干越亭作
titlePinyin: fu4 zhe2 hou4 deng1 gan1 yue4 ting2 zuo4
titleSlug: fu-zhe-hou-deng-gan-yue-ting-zuo
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天南愁望絕，亭上柳條新。
- 落日獨歸鳥，孤舟何處人。
- 生涯投越徼，世業陷胡塵。
- 杳杳鍾陵暮，悠悠鄱水春。
- 秦臺悲白首，楚澤怨青蘋。
- 草色迷征路，鶯聲傷逐臣。
- 獨醒空取笑，直道不容身。
- 得罪風霜苦，全生天地仁。
- 青山數行淚，滄海一窮鱗。
- 牢落機心盡，惟憐鷗鳥親。

## 拼音

- tian1 nan2 chou2 wang4 jue2 ， ting2 shang4 liu3 tiao2 xin1 。
- luo4 ri4 du2 gui1 niao3 ， gu1 zhou1 he2 chu3 ren2 。
- sheng1 ya2 tou2 yue4 jiao3 ， shi4 ye4 xian4 hu2 chen2 。
- yao3 yao3 zhong1 ling2 mu4 ， you1 you1 po2 shui3 chun1 。
- qin2 tai2 bei1 bai2 shou3 ， chu3 ze2 yuan4 qing1 pin2 。
- cao3 se4 mi2 zheng1 lu4 ， ying1 sheng1 shang1 zhu2 chen2 。
- du2 xing3 kong1 qu3 xiao4 ， zhi2 dao4 bu4 rong2 shen1 。
- de2 zui4 feng1 shuang1 ku3 ， quan2 sheng1 tian1 di4 ren2 。
- qing1 shan1 shu4 xing2 lei4 ， cang1 hai3 yi4 qiong2 lin2 。
- lao2 luo4 ji1 xin1 jin4 ， wei2 lian2 ou1 niao3 qin1 。

## 注释

## 译文

## 赏析
