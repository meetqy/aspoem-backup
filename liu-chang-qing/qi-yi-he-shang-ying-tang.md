---
id: liu-chang-qing-qi-yi-he-shang-ying-tang
title: 齊一和尚影堂
titlePinyin: qi2 yi4 he2 shang4 ying3 tang2
titleSlug: qi-yi-he-shang-ying-tang
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一公住世忘世紛，暫來復去誰能分。
- 身寄虛空如過客，心將生滅是浮雲。
- 蕭散浮雲往不還，淒涼遺教歿仍傳。
- 舊地愁看雙樹在，空堂只是一燈懸。
- 一燈長照恆河沙，雙樹猶落諸天花。
- 天花寂寂香深殿，苔蘚蒼蒼閟虛院。
- 昔余精念訪禪扉，常接微言清道機。
- 今來寂寞無所得，唯共門人淚滿衣。

## 拼音

- yi4 gong1 zhu4 shi4 wang4 shi4 fen1 ， zan4 lai2 fu4 qu4 shui2 neng2 fen1 。
- shen1 ji4 xu1 kong1 ru2 guo4 ke4 ， xin1 jiang1 sheng1 mie4 shi4 fu2 yun2 。
- xiao1 san4 fu2 yun2 wang3 bu4 huan2 ， qi1 liang2 yi2 jiao4 mo4 reng2 chuan2 。
- jiu4 di4 chou2 kan4 shuang1 shu4 zai4 ， kong1 tang2 zhi3 shi4 yi4 deng1 xuan2 。
- yi4 deng1 chang2 zhao4 heng2 he2 sha1 ， shuang1 shu4 you2 luo4 zhu1 tian1 hua1 。
- tian1 hua1 ji4 ji4 xiang1 shen1 dian4 ， tai2 xian3 cang1 cang1 bi4 xu1 yuan4 。
- xi1 yu2 jing1 nian4 fang3 shan4 fei1 ， chang2 jie1 wei1 yan2 qing1 dao4 ji1 。
- jin1 lai2 ji4 mo4 wu2 suo3 de2 ， wei2 gong4 men2 ren2 lei4 man3 yi1 。

## 注释

## 译文

## 赏析
