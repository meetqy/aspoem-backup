---
id: liu-chang-qing-luo-di-zeng-yang-shi-yu-jian-bai-yuan-wai-reng-chong-an-dai-fu-pan-guan-fu-fan-yang
title: 落第贈楊侍御兼拜員外仍充安大夫判官赴范陽
titlePinyin: luo4 di4 zeng4 yang2 shi4 yu4 jian1 bai4 yuan2 wai4 reng2 chong1 an1 dai4 fu0 pan4 guan1 fu4 fan4 yang2
titleSlug: luo-di-zeng-yang-shi-yu-jian-bai-yuan-wai-reng-chong-an-dai-fu-pan-guan-fu-fan-yang
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 職副旌旄重，才兼識量通。
- 使車遙肅物，邊策遠和戎。
- 擲地金聲著，從軍寶劒雄。
- 官成稽古力，名達濟時功。
- 肅穆烏臺上，雍容粉署中。
- 含香初待漏，持簡舊生風。
- 黠吏偏驚隼，貪夫輒避驄。
- 且知榮已隔，誰謂道仍同。
- 念舊追連茹，謀生任轉蓬。
- 泣連三獻玉，瘡懼再傷弓。
- 戀土函關外，瞻塵灞水東。
- 他時書一札，猶冀問途窮。

## 拼音

- zhi2 fu4 jing1 mao2 zhong4 ， cai2 jian1 shi2 liang2 tong1 。
- shi3 ju1 yao2 su4 wu4 ， bian1 ce4 yuan3 he2 rong2 。
- zhi4 di4 jin1 sheng1 zhu4 ， cong2 jun1 bao3 jian4 xiong2 。
- guan1 cheng2 ji1 gu3 li4 ， ming2 da2 ji4 shi2 gong1 。
- su4 mu4 wu1 tai2 shang4 ， yong1 rong2 fen3 shu3 zhong1 。
- han2 xiang1 chu1 dai4 lou4 ， chi2 jian3 jiu4 sheng1 feng1 。
- xia2 li4 pian1 jing1 sun3 ， tan1 fu1 zhe2 bi4 cong1 。
- qie3 zhi1 rong2 yi3 ge2 ， shui2 wei4 dao4 reng2 tong2 。
- nian4 jiu4 zhui1 lian2 ru2 ， mou2 sheng1 ren4 zhuan3 peng2 。
- qi4 lian2 san1 xian4 yu4 ， chuang1 ju4 zai4 shang1 gong1 。
- lian4 tu3 han2 guan1 wai4 ， zhan1 chen2 ba4 shui3 dong1 。
- ta1 shi2 shu1 yi4 zha2 ， you2 ji4 wen4 tu2 qiong2 。

## 注释

## 译文

## 赏析
