---
id: liu-chang-qing-xiao-niao-pian-shang-pei-yin
title: 小鳥篇上裴尹
titlePinyin: xiao3 niao3 pian1 shang4 pei2 yin3
titleSlug: xiao-niao-pian-shang-pei-yin
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 藩籬小鳥何甚微，翩翩日夕空此飛。
- 只緣六翮不自致，長似孤雲無所依。
- 西城黯黯斜暉落，衆鳥紛紛皆有託。
- 獨立雖輕燕雀羣，孤飛遠懼鷹鸇搏。
- 自憐天上青雲路，弔影徘徊獨愁暮。
- 銜花縱有報恩時，擇木誰容托身處。
- 歲月蹉跎飛不進，羽毛鷦顇何人問。
- 遶樹空隨烏鵲驚，巢林只有鷦鷯分。
- 主人庭中蔭喬木，愛此清陰欲棲宿。
- 少年挾彈遙相猜，遂使驚飛往復迴。
- 不辭奮翼向君去，唯怕金丸隨後來。

## 拼音

- fan1 li2 xiao3 niao3 he2 shen4 wei1 ， pian1 pian1 ri4 xi1 kong1 ci3 fei1 。
- zhi1 yuan2 liu4 he2 bu2 zi4 zhi4 ， chang2 si4 gu1 yun2 wu2 suo3 yi1 。
- xi1 cheng2 an4 an4 xie2 hui1 luo4 ， zhong4 niao3 fen1 fen1 jie1 you3 tuo1 。
- du2 li4 sui1 qing1 yan4 que4 qun2 ， gu1 fei1 yuan3 ju4 ying1 zhan1 bo2 。
- zi4 lian2 tian1 shang4 qing1 yun2 lu4 ， diao4 ying3 pai2 huai2 du2 chou2 mu4 。
- xian2 hua1 zong4 you3 bao4 en1 shi2 ， ze2 mu4 shui2 rong2 tuo1 shen1 chu3 。
- sui4 yue4 cuo1 tuo2 fei1 bu2 jin4 ， yu3 mao2 jiao1 cui4 he2 ren2 wen4 。
- rao4 shu4 kong1 sui2 wu1 que4 jing1 ， chao2 lin2 zhi3 you3 jiao1 liao2 fen1 。
- zhu3 ren2 ting2 zhong1 yin1 qiao2 mu4 ， ai4 ci3 qing1 yin1 yu4 qi1 su4 。
- shao4 nian2 xie2 dan4 yao2 xiang1 cai1 ， sui4 shi3 jing1 fei1 wang3 fu4 hui2 。
- bu4 ci2 fen4 yi4 xiang4 jun1 qu4 ， wei2 pa4 jin1 wan2 sui2 hou4 lai2 。

## 注释

## 译文

## 赏析
