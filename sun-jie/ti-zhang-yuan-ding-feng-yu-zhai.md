---
id: sun-jie-ti-zhang-yuan-ding-feng-yu-zhai
title: 題張元鼎風雨齋
titlePinyin: ti2 zhang1 yuan2 ding3 feng1 yu3 zhai1
titleSlug: ti-zhang-yuan-ding-feng-yu-zhai
author: 孫介
authorPinyin: sun1 jie4
authorSlug: sun-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 張侯好兄弟，韡韡棠棣芳。
- 筑室聽風雨，書史堆滿牀。
- 牀前竹千挺，竹外花兩行。
- 舉頭見青山，秀色臨我傍。
- 客來具雞黍，亦復陳壺觴。
- 坐與塵土隔，淡然風味長。
- 我久倦行役，萬里歸故鄉。
- 相過飯三日，笑語成清狂。
- 百年幾別離，兩鬢各已蒼。
- 此會苦難復，此歡不可忘。

## 拼音

- zhang1 hou2 hao3 xiong1 di4 ， wei3 wei3 tang2 di4 fang1 。
- zhu4 shi4 ting1 feng1 yu3 ， shu1 shi3 dui1 man3 chuang2 。
- chuang2 qian2 zhu2 qian1 ting3 ， zhu2 wai4 hua1 liang3 xing2 。
- ju3 tou2 jian4 qing1 shan1 ， xiu4 se4 lin2 wo3 bang4 。
- ke4 lai2 ju4 ji1 shu3 ， yi4 fu4 chen2 hu2 shang1 。
- zuo4 yu3 chen2 tu3 ge2 ， dan4 ran2 feng1 wei4 chang2 。
- wo3 jiu3 juan4 xing2 yi4 ， wan4 li3 gui1 gu4 xiang1 。
- xiang1 guo4 fan4 san1 ri4 ， xiao4 yu3 cheng2 qing1 kuang2 。
- bai3 nian2 ji1 bie2 li2 ， liang3 bin4 ge4 yi3 cang1 。
- ci3 hui4 ku3 nan2 fu4 ， ci3 huan1 bu4 ke3 wang4 。

## 注释

## 译文

## 赏析
