---
id: lou-yue-song-chun-cheng-shang-yu
title: 送淳丞上虞
titlePinyin: song4 chun2 cheng2 shang4 yu2
titleSlug: song-chun-cheng-shang-yu
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我老不復仕，行將掛衣冠。
- 兩子俱貳令，官職恰一般。
- 剡川且書考，上虞亦之官。
- 人言易捧檄，歸奉重親歡。
- 我意正不爾，期汝政可觀。
- 食焉怠其事，古訓戒捨鏝。
- 汝職去民親，簿書當細看。
- 一邑無不問，正爾良獨難。
- 江海匝三垂，長隄捍驚湍。
- 埭高幾如山，潮至不留殘。
- 宣和有遺迹，能使潮浸灘。
- 陂湖謹蓄洩，可以救旱乾。
- 長溝濟漕運，浚治令通寬。
- 此皆丞所職，勿憚心力殫。
- 江頭有東山，永懷謝家安。
- 邑有李與豐，況復居二潘。
- 尚友更從游，問學加研鑽。
- 平時固知汝，廉謹無欺謾。
- 涉世終未深，送汝能忘言。
- 故鄉去帝鄉，舟馭多往還。
- 失己固不可，待人亦多端。
- 罔求違道譽，善遣非意干。
- 窮達自有時，此理真如丹。
- 聚散不足較，豈得長團欒。
- 閑靜我所便，汝其自加餐。
- 有時或乘興，往來二子間。
- 踏雨送汝行，浮家當游般。
- 走筆如家書，誰能苦雕剜。

## 拼音

- wo3 lao3 bu2 fu4 shi4 ， xing2 jiang1 gua4 yi1 guan1 。
- liang3 zi3 ju4 er4 ling4 ， guan1 zhi2 qia4 yi4 ban1 。
- yan3 chuan1 qie3 shu1 kao3 ， shang4 yu2 yi4 zhi1 guan1 。
- ren2 yan2 yi4 peng3 xi2 ， gui1 feng4 zhong4 qin1 huan1 。
- wo3 yi4 zheng4 bu4 er3 ， qi1 ru3 zheng4 ke3 guan1 。
- shi2 yan1 dai4 qi2 shi4 ， gu3 xun4 jie4 she3 man4 。
- ru3 zhi2 qu4 min2 qin1 ， bo2 shu1 dang1 xi4 kan4 。
- yi2 yi4 wu2 bu2 wen4 ， zheng4 er3 liang2 du2 nan2 。
- jiang1 hai3 za1 san1 chui2 ， chang2 di1 han4 jing1 tuan1 。
- dai4 gao1 ji1 ru2 shan1 ， chao2 zhi4 bu4 liu2 can2 。
- xuan1 he2 you3 yi2 ji4 ， neng2 shi3 chao2 jin4 tan1 。
- bei1 hu2 jin3 xu4 xie4 ， ke3 yi3 jiu4 han4 qian2 。
- chang2 gou1 ji4 cao2 yun4 ， jun4 zhi4 ling4 tong1 kuan1 。
- ci3 jie1 cheng2 suo3 zhi2 ， wu4 dan4 xin1 li4 dan1 。
- jiang1 tou2 you3 dong1 shan1 ， yong3 huai2 xie4 jia1 an1 。
- yi4 you3 li3 yu3 feng1 ， kuang4 fu4 ju1 er4 pan1 。
- shang4 you3 geng4 cong2 you2 ， wen4 xue2 jia1 yan2 zuan1 。
- ping2 shi2 gu4 zhi1 ru3 ， lian2 jin3 wu2 qi1 man2 。
- she4 shi4 zhong1 wei4 shen1 ， song4 ru3 neng2 wang4 yan2 。
- gu4 xiang1 qu4 di4 xiang1 ， zhou1 yu4 duo1 wang3 huan2 。
- shi1 ji3 gu4 bu4 ke3 ， dai4 ren2 yi4 duo1 duan1 。
- wang3 qiu2 wei2 dao4 yu4 ， shan4 qian3 fei1 yi4 gan1 。
- qiong2 da2 zi4 you3 shi2 ， ci3 li3 zhen1 ru2 dan1 。
- ju4 san4 bu4 zu2 jiao4 ， qi3 de2 chang2 tuan2 luan2 。
- xian2 jing4 wo3 suo3 bian4 ， ru3 qi2 zi4 jia1 can1 。
- you3 shi2 huo4 cheng2 xing1 ， wang3 lai2 er4 zi3 jian4 。
- ta4 yu3 song4 ru3 xing2 ， fu2 jia1 dang1 you2 ban1 。
- zou3 bi3 ru2 jia1 shu1 ， shui2 neng2 ku3 diao1 wan1 。

## 注释

## 译文

## 赏析
