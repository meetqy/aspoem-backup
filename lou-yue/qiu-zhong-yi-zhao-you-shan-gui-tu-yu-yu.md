---
id: lou-yue-qiu-zhong-yi-zhao-you-shan-gui-tu-yu-yu
title: 求仲抑招遊山歸途遇雨
titlePinyin: qiu2 zhong4 yi4 zhao1 you2 shan1 gui1 tu2 yu4 yu3
titleSlug: qiu-zhong-yi-zhao-you-shan-gui-tu-yu-yu
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 竹輿遶湖濱，宿露尚厭浥。
- 徑到玉岑下，坐久客始集。
- 起穿靈石山，萬松介而立。
- 梅天氣清潤，空翠行可挹。
- 古藤幾百年，枝蔓兩山及。
- 見說春暮時，花紫光熠熠。
- 直疑老潜虬，初起夜來蟄。
- 俯翫歲寒泉，齒冷不敢吸。
- 相將上龍泓，塵鞅謝羈馽。
- 洞有靈獸居，臨深心岌岌。
- 魚游明鏡中，巨浪無三級。
- 寒苔載水去，萬頃潤原隰。
- 濛濛山雨來，歸僕鳥飛急。
- 野興殊未已，日昃不暇給。
- 衝泥上湖船，雨陣遽奔襲。
- 飄風將急點，回旋驚四入。
- 中流益蕩兀，短蓬不當笠。
- 停篙亦久之，怒勢不少戢。
- 我徒方嘯歌，弗爲改豪習。
- 但恥缾罍罄，莫問衣裳濕。

## 拼音

- zhu2 yu2 rao4 hu2 bin1 ， su4 lu4 shang4 yan4 yi4 。
- jing4 dao4 yu4 cen2 xia4 ， zuo4 jiu3 ke4 shi3 ji2 。
- qi3 chuan1 ling2 shi2 shan1 ， wan4 song1 jie4 er2 li4 。
- mei2 tian1 qi4 qing1 run4 ， kong1 cui4 xing2 ke3 yi4 。
- gu3 teng2 ji1 bai3 nian2 ， zhi1 man4 liang3 shan1 ji2 。
- jian4 shuo1 chun1 mu4 shi2 ， hua1 zi3 guang1 yi4 yi4 。
- zhi2 yi2 lao3 qian2 qiu2 ， chu1 qi3 ye4 lai2 zhe2 。
- fu3 wan2 sui4 han2 quan2 ， chi3 leng3 bu4 gan3 xi1 。
- xiang1 jiang1 shang4 long2 hong2 ， chen2 yang1 xie4 ji1 zhi2 。
- dong4 you3 ling2 shou4 ju1 ， lin2 shen1 xin1 ji2 ji2 。
- yu2 you2 ming2 jing4 zhong1 ， ju4 lang4 wu2 san1 ji2 。
- han2 tai2 zai4 shui3 qu4 ， wan4 qing3 run4 yuan2 xi2 。
- meng2 meng2 shan1 yu3 lai2 ， gui1 pu2 niao3 fei1 ji2 。
- ye3 xing1 shu1 wei4 yi3 ， ri4 ze4 bu4 xia2 gei3 。
- chong1 ni2 shang4 hu2 chuan2 ， yu3 zhen4 ju4 ben1 xi2 。
- piao1 feng1 jiang1 ji2 dian3 ， hui2 xuan2 jing1 si4 ru4 。
- zhong1 liu2 yi4 dang4 wu4 ， duan3 peng2 bu4 dang1 li4 。
- ting2 gao1 yi4 jiu3 zhi1 ， nu4 shi4 bu4 shao3 ji2 。
- wo3 tu2 fang1 xiao4 ge1 ， fu2 wei2 gai3 hao2 xi2 。
- dan4 chi3 ping2 lei2 qing4 ， mo4 wen4 yi1 shang0 shi1 。

## 注释

## 译文

## 赏析
