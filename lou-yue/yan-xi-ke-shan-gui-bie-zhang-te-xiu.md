---
id: lou-yue-yan-xi-ke-shan-gui-bie-zhang-te-xiu
title: 沿檄柯山歸別張特秀
titlePinyin: yan2 xi2 ke1 shan1 gui1 bie2 zhang1 te4 xiu4
titleSlug: yan-xi-ke-shan-gui-bie-zhang-te-xiu
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔志學年，侍親宦西安。
- 弟兄游庠校，見君平生歡。
- 君才獨穎出，逸駕不可攀。
- 夜窗共檠燈，春遊合盃盤。
- 虛堂卧雪嶺，傑閣橫雲山。
- 爛柯上危磴，烏巨沿溪灣。
- 是時氣相高，辯論俱瀾翻。
- 一別二十年，天街見峩冠。
- 殿廬看決科，藍袍立清班。
- 黄牒墨猶濕，大弨力能彎。
- 爾來又五載，短書能幾番。
- 茲焉捧檄來，吏牘方拏煩。
- 室邇歎人遠，一朝脫籠樊。
- 滿意縱劇談，痛飲到夜闌。
- 十步九太行，此事亦孔艱。
- 進哭老先生，畫圖慘青綸。
- 特顯顧何爲，一昔成大還。
- 回思我伯氏，人琴有餘嘆。
- 感今念疇昔，相與涕淚潸。
- 故人悵無幾，恍如春夢殘。
- 有酒不得飲，有琴不成彈。
- 復歸坐冷屋，使我凋朱顔。
- 我歸不可遲，倚門夢連環。
- 君言欲舂糧，伴我行路難。
- 欲去不得去，僧坊話閒關。
- 年各幾半百，後會鬢亦斑。
- 何處更有詩，此心匪石頑。
- 羣憂發孤笑，屬聯不當慳。
- 氣岸有如君，著身簿尉間。
- 鹽車勿長鳴，會當上天閑。
- 摻祛不忍別，雨聲爲潺潺。
- 君有門戶責，慇懃願加餐。

## 拼音

- wo3 xi1 zhi4 xue2 nian2 ， shi4 qin1 huan4 xi1 an1 。
- di4 xiong1 you2 xiang2 xiao4 ， jian4 jun1 ping2 sheng1 huan1 。
- jun1 cai2 du2 ying3 chu1 ， yi4 jia4 bu4 ke3 pan1 。
- ye4 chuang1 gong4 qing2 deng1 ， chun1 you2 he2 bei1 pan2 。
- xu1 tang2 wo4 xue3 ling3 ， jie2 ge2 heng2 yun2 shan1 。
- lan4 ke1 shang4 wei1 deng4 ， wu1 ju4 yan2 xi1 wan1 。
- shi4 shi2 qi4 xiang1 gao1 ， bian4 lun4 ju4 lan2 fan1 。
- yi4 bie2 er4 shi2 nian2 ， tian1 jie1 jian4 e2 guan1 。
- dian4 lu2 kan4 jue2 ke1 ， lan2 pao2 li4 qing1 ban1 。
- huang2 die2 mo4 you2 shi1 ， da4 chao1 li4 neng2 wan1 。
- er3 lai2 you4 wu3 zai4 ， duan3 shu1 neng2 ji1 fan1 。
- zi1 yan1 peng3 xi2 lai2 ， li4 du2 fang1 na2 fan2 。
- shi4 er3 tan4 ren2 yuan3 ， yi4 chao2 tuo1 long2 fan2 。
- man3 yi4 zong4 ju4 tan2 ， tong4 yin3 dao4 ye4 lan2 。
- shi2 bu4 jiu3 tai4 hang2 ， ci3 shi4 yi4 kong3 jian1 。
- jin4 ku1 lao3 xian1 sheng0 ， hua4 tu2 can3 qing1 lun2 。
- te4 xian3 gu4 he2 wei2 ， yi4 xi1 cheng2 da4 huan2 。
- hui2 si1 wo3 bo2 shi4 ， ren2 qin2 you3 yu2 tan4 。
- gan3 jin1 nian4 chou2 xi1 ， xiang1 yu3 ti4 lei4 shan1 。
- gu4 ren2 chang4 wu2 ji1 ， huang3 ru2 chun1 meng4 can2 。
- you3 jiu3 bu4 de2 yin3 ， you3 qin2 bu4 cheng2 dan4 。
- fu4 gui1 zuo4 leng3 wu1 ， shi3 wo3 diao1 zhu1 yan2 。
- wo3 gui1 bu4 ke3 chi2 ， yi3 men2 meng4 lian2 huan2 。
- jun1 yan2 yu4 chong1 liang2 ， ban4 wo3 xing2 lu4 nan2 。
- yu4 qu4 bu4 de2 qu4 ， seng1 fang1 hua4 xian2 guan1 。
- nian2 ge4 ji1 ban4 bai3 ， hou4 hui4 bin4 yi4 ban1 。
- he2 chu3 geng4 you3 shi1 ， ci3 xin1 fei3 shi2 wan2 。
- qun2 you1 fa1 gu1 xiao4 ， shu3 lian2 bu4 dang1 qian1 。
- qi4 an4 you3 ru2 jun1 ， zhu4 shen1 bo2 wei4 jian4 。
- yan2 ju1 wu4 chang2 ming2 ， hui4 dang1 shang4 tian1 xian2 。
- chan1 qu1 bu4 ren3 bie2 ， yu3 sheng1 wei2 chan2 chan2 。
- jun1 you3 men2 hu4 ze2 ， yin1 qin2 yuan4 jia1 can1 。

## 注释

## 译文

## 赏析
