---
id: lou-yue-ba-li-shao-pei-xiu-xi-xu
title: 跋李少裴脩禊序
titlePinyin: ba2 li3 shao3 pei2 xiu1 xi4 xu4
titleSlug: ba-li-shao-pei-xiu-xi-xu
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蘭亭修禊永和中，羣賢高會俱雍容。
- 右軍作序亦寓耳，藁草乃致傳無窮。
- 自言疑若有神助，他日屢書終不同。
- 歷代傳寶在祕府，尤其甚者唐太宗。
- 當時搜取極心力，模本一一攽羣公。
- 惟此真蹟最奇絕，蕭梁開皇有遺蹤。
- 親御奎文賜元嘉，龍蟠鳳翥何其工。
- 辯才所取祕昭陵，此本一洗凡馬空。
- 崔家兄弟列清要，誨子况復稱龜龍。
- 圖書四部資校讎，當時尚有貞觀風。
- 自云此爲最善本，冰御臣液題甚恭。
- 李王深得撥鐙法，筆力絕勁雄江東。
- 右軍以來皆妙筆，名勝異代如相從。
- 病餘扶憊行掃松，李君携來爲發蒙。
- 平生多看舊墨本，一見使我開心胸。
- 摩挲歎息不自已，至寶盍入明光宮。
- 隠居懷寶正不惡，異氣或能牛斗衝。
- 叩門有客勿傾倒，恐有御史來乘驄。

## 拼音

- lan2 ting2 xiu1 xi4 yong3 he2 zhong1 ， qun2 xian2 gao1 hui4 ju4 yong1 rong2 。
- you4 jun1 zuo4 xu4 yi4 yu4 er3 ， gao3 cao3 nai3 zhi4 chuan2 wu2 qiong2 。
- zi4 yan2 yi2 ruo4 you3 shen2 zhu4 ， ta1 ri4 lü3 shu1 zhong1 bu4 tong2 。
- li4 dai4 chuan2 bao3 zai4 bi4 fu3 ， you2 qi2 shen4 zhe3 tang2 tai4 zong1 。
- dang1 shi2 sou1 qu3 ji2 xin1 li4 ， mo2 ben3 yi1 yi1 ban1 qun2 gong1 。
- wei2 ci3 zhen1 ji4 zui4 qi2 jue2 ， xiao1 liang2 kai1 huang2 you3 yi2 zong1 。
- qin1 yu4 kui2 wen2 ci4 yuan2 jia1 ， long2 pan2 feng4 zhu4 he2 qi2 gong1 。
- bian4 cai2 suo3 qu3 bi4 zhao1 ling2 ， ci3 ben3 yi4 xi3 fan2 ma3 kong1 。
- cui1 jia1 xiong1 di4 lie4 qing1 yao4 ， hui4 zi3 kuang4 fu4 cheng1 gui1 long2 。
- tu2 shu1 si4 bu4 zi1 xiao4 chou2 ， dang1 shi2 shang4 you3 zhen1 guan1 feng1 。
- zi4 yun2 ci3 wei2 zui4 shan4 ben3 ， bing1 yu4 chen2 ye4 ti2 shen4 gong1 。
- li3 wang2 shen1 de2 bo1 deng1 fa3 ， bi3 li4 jue2 jin4 xiong2 jiang1 dong1 。
- you4 jun1 yi3 lai2 jie1 miao4 bi3 ， ming2 sheng4 yi4 dai4 ru2 xiang1 cong2 。
- bing4 yu2 fu2 bei4 xing2 sao3 song1 ， li3 jun1 xie2 lai2 wei2 fa1 meng2 。
- ping2 sheng1 duo1 kan4 jiu4 mo4 ben3 ， yi2 jian4 shi3 wo3 kai1 xin1 xiong1 。
- mo2 suo1 tan4 xi1 bu2 zi4 yi3 ， zhi4 bao3 he2 ru4 ming2 guang1 gong1 。
- yin3 ju1 huai2 bao3 zheng4 bu2 e4 ， yi4 qi4 huo4 neng2 niu2 dou4 chong1 。
- kou4 men2 you3 ke4 wu4 qing1 dao3 ， kong3 you3 yu4 shi3 lai2 cheng2 cong1 。

## 注释

## 译文

## 赏析
