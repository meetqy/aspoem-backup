---
id: lou-yue-shi-zhai-shi-chi-shui-da-pian-xiao-yuan-bai-ti-xiang-da
title: 適齋示池水大篇效元白體相答
titlePinyin: shi4 zhai1 shi4 chi2 shui3 da4 pian1 xiao4 yuan2 bai2 ti3 xiang1 da2
titleSlug: shi-zhai-shi-chi-shui-da-pian-xiao-yuan-bai-ti-xiang-da
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 適齋一片心，它人難與比。
- 少時發此念，樂施到莫齒。
- 婚姻成者衆，葬埋不知幾。
- 義氣追古人，仁風動桑梓。
- 利益及物物，方便形事事。
- 先正有此言，源流固有自。
- 外家有大池，清波照叢桂。
- 來者不問誰，小大聽盈器。
- 及其旱將涸，一雨復清泚。
- 我舅爲欣然，作詩自言志。
- 平生欲濟人，往往多割己。
- 向來俸可分，掛冠踰一紀。
- 心勤力不逮，不得盡如意。
- 安得有貲財，如此池中水。
- 來求則應之，吾心斯足矣。
- 長篇筆餘力，亹亹遂滿紙。
- 病足正僵卧，三誦爲之起。
- 韵險不容次，愚言不能止。
- 公曰汝答我，只用元白體。
- 公心與天通，言合孟軻氏。
- 菽粟如水火，此意豈不美。
- 黄金土同價，但恐無此理。
- 求水易足用，近止及鄰里。
- 上不過飲食，下亦止濯洗。
- 求財則無厭，來不問遠邇。
- 應者力已竭，求者殊未已。
- 有如一富翁，獨處百家市。
- 始焉逐什一，貧富本相濟。
- 餘波被四鄰，人情皆可喜。
- 久之責望重，爭訟隨謗毀。
- 不言理曲直，但謂富者鄙。
- 堯舜有至仁，猶病在博施。
- 所以漢劉德，其言有深旨。
- 富者民之怨，百萬輒散棄。
- 貧富各有分，取予尤不易。
- 生長在舅側，義事熟於耳。
- 頗亦知爲人，緩急力不計。
- 舅言出於仁，甥言裁以義。
- 二者若不同，同歸於一揆。
- 愛苟無差等，兼愛幾墨子。
- 豈惟道非中，安有力及此。
- 仁民與愛物，要自親親始。

## 拼音

- shi4 zhai1 yi2 pian4 xin1 ， ta1 ren2 nan2 yu3 bi3 。
- shao3 shi2 fa1 ci3 nian4 ， le4 shi1 dao4 mo4 chi3 。
- hun1 yin1 cheng2 zhe3 zhong4 ， zang4 mai2 bu4 zhi1 ji1 。
- yi4 qi4 zhui1 gu3 ren2 ， ren2 feng1 dong4 sang1 zi3 。
- li4 yi4 ji2 wu4 wu4 ， fang1 bian4 xing2 shi4 shi4 。
- xian1 zheng4 you3 ci3 yan2 ， yuan2 liu2 gu4 you3 zi4 。
- wai4 jia1 you3 da4 chi2 ， qing1 bo1 zhao4 cong2 gui4 。
- lai2 zhe3 bu2 wen4 shui2 ， xiao3 da4 ting1 ying2 qi4 。
- ji2 qi2 han4 jiang1 he2 ， yi4 yu3 fu4 qing1 ci3 。
- wo3 jiu4 wei2 xin1 ran2 ， zuo4 shi1 zi4 yan2 zhi4 。
- ping2 sheng1 yu4 ji4 ren2 ， wang3 wang3 duo1 ge1 ji3 。
- xiang4 lai2 feng4 ke3 fen1 ， gua4 guan1 yu2 yi2 ji4 。
- xin1 qin2 li4 bu4 dai3 ， bu4 de2 jin4 ru2 yi4 。
- an1 de2 you3 zi1 cai2 ， ru2 ci3 chi2 zhong1 shui3 。
- lai2 qiu2 ze2 ying1 zhi1 ， wu2 xin1 si1 zu2 yi3 。
- chang2 pian1 bi3 yu2 li4 ， wei3 wei3 sui4 man3 zhi3 。
- bing4 zu2 zheng4 jiang1 wo4 ， san1 song4 wei2 zhi1 qi3 。
- yun4 xian3 bu4 rong2 ci4 ， yu2 yan2 bu4 neng2 zhi3 。
- gong1 yue1 ru3 da2 wo3 ， zhi3 yong4 yuan2 bai2 ti3 。
- gong1 xin1 yu3 tian1 tong1 ， yan2 he2 meng4 ke1 shi4 。
- shu1 su4 ru2 shui3 huo3 ， ci3 yi4 qi3 bu4 mei3 。
- huang2 jin1 tu3 tong2 jia4 ， dan4 kong3 wu2 ci3 li3 。
- qiu2 shui3 yi4 zu2 yong4 ， jin4 zhi3 ji2 lin2 li3 。
- shang4 bu2 guo4 yin3 shi2 ， xia4 yi4 zhi3 zhuo2 xi3 。
- qiu2 cai2 ze2 wu2 yan4 ， lai2 bu2 wen4 yuan3 er3 。
- ying1 zhe3 li4 yi3 jie2 ， qiu2 zhe3 shu1 wei4 yi3 。
- you3 ru2 yi1 fu4 weng1 ， du2 chu3 bai3 jia1 shi4 。
- shi3 yan1 zhu2 shen2 yi1 ， pin2 fu4 ben3 xiang4 ji4 。
- yu2 bo1 bei4 si4 lin2 ， ren2 qing2 jie1 ke3 xi3 。
- jiu3 zhi1 ze2 wang4 zhong4 ， zheng1 song4 sui2 bang4 hui3 。
- bu4 yan2 li3 qu1 zhi2 ， dan4 wei4 fu4 zhe3 bi3 。
- yao2 shun4 you3 zhi4 ren2 ， you2 bing4 zai4 bo2 shi1 。
- suo3 yi3 han4 liu2 de2 ， qi2 yan2 you3 shen1 zhi3 。
- fu4 zhe3 min2 zhi1 yuan4 ， bai3 wan4 zhe2 san4 qi4 。
- pin2 fu4 ge4 you3 fen1 ， qu3 yu3 you2 bu2 yi4 。
- sheng1 chang2 zai4 jiu4 ce4 ， yi4 shi4 shu2 wu1 er3 。
- po1 yi4 zhi1 wei2 ren2 ， huan3 ji2 li4 bu2 ji4 。
- jiu4 yan2 chu1 wu1 ren2 ， sheng1 yan2 cai2 yi3 yi4 。
- er4 zhe3 ruo4 bu4 tong2 ， tong2 gui1 wu1 yi4 kui2 。
- ai4 gou3 wu2 cha4 deng3 ， jian1 ai4 ji1 mo4 zi3 。
- qi3 wei2 dao4 fei1 zhong1 ， an1 you3 li4 ji2 ci3 。
- ren2 min2 yu3 ai4 wu4 ， yao4 zi4 qin1 qin1 shi3 。

## 注释

## 译文

## 赏析
