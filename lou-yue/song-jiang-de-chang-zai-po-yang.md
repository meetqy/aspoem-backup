---
id: lou-yue-song-jiang-de-chang-zai-po-yang
title: 送蔣德常宰鄱陽
titlePinyin: song4 jiang3 de2 chang2 zai3 po2 yang2
titleSlug: song-jiang-de-chang-zai-po-yang
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 棋社頗寥落，聚會多差參。
- 矧如夫君賢，貴重雙南金。
- 豈可無此君，周旋相與深。
- 一別歸未久，征鞍又駸駸。
- 老我苦多病，別酒難重斟。
- 摻袪不可留，贈言效規箴。
- 吾聞古番君，甚得江湖心。
- 官無崇與庳，時無古與今。
- 古人乃能爾，歛衽當致欽。
- 我亦一丈夫，毋謂力難任。
- 未暇言偃歌，肯彈宓賤琴。
- 明恕加撫摩，細故多親臨。
- 罔密吏易姦，賦重民弗禁。
- 飛鴞懷桑葚，烹魚溉釜鬵。
- 此邦熟往來，當有慰黎黔。
- 君能踐世科，朝行佇朋簪。
- 公餘昌遠業，書讀松竹林。
- 故家未見書，校讎如向歆。
- 時時爲尋訪，歸來共書淫。
- 勿以三徑荒，閒作莊舄吟。
- 勉哉赴功名，莫待二毛侵。
- 數年儻加我，寒盟尚能尋。

## 拼音

- qi2 she4 po1 liao2 luo4 ， ju4 hui4 duo1 cha4 can1 。
- shen3 ru2 fu1 jun1 xian2 ， gui4 zhong4 shuang1 nan2 jin1 。
- qi3 ke3 wu2 ci3 jun1 ， zhou1 xuan2 xiang1 yu3 shen1 。
- yi4 bie2 gui1 wei4 jiu3 ， zheng1 an1 you4 qin1 qin1 。
- lao3 wo3 ku3 duo1 bing4 ， bie2 jiu3 nan2 zhong4 zhen1 。
- chan1 qu1 bu4 ke3 liu2 ， zeng4 yan2 xiao4 gui1 zhen1 。
- wu2 wen2 gu3 fan1 jun1 ， shen4 de2 jiang1 hu2 xin1 。
- guan1 wu2 chong2 yu3 bi4 ， shi2 wu2 gu3 yu3 jin1 。
- gu3 ren2 nai3 neng2 er3 ， lian3 ren4 dang1 zhi4 qin1 。
- wo3 yi4 yi2 zhang4 fu0 ， wu2 wei4 li4 nan2 ren4 。
- wei4 xia2 yan2 yan3 ge1 ， ken3 dan4 mi4 jian4 qin2 。
- ming2 shu4 jia1 fu3 mo2 ， xi4 gu4 duo1 qin1 lin2 。
- wang3 mi4 li4 yi4 jian1 ， fu4 zhong4 min2 fu2 jin4 。
- fei1 xiao1 huai2 sang1 shen4 ， peng1 yu2 gai4 fu3 xin2 。
- ci3 bang1 shu2 wang3 lai2 ， dang1 you3 wei4 li2 qian2 。
- jun1 neng2 jian4 shi4 ke1 ， chao2 xing2 zhu4 peng2 zan1 。
- gong1 yu2 chang1 yuan3 ye4 ， shu1 du2 song1 zhu2 lin2 。
- gu4 jia1 wei4 jian4 shu1 ， xiao4 chou2 ru2 xiang4 xin1 。
- shi2 shi2 wei2 xun2 fang3 ， gui1 lai2 gong4 shu1 yin2 。
- wu4 yi3 san1 jing4 huang1 ， xian2 zuo4 zhuang1 xi4 yin2 。
- mian3 zai1 fu4 gong1 ming2 ， mo4 dai4 er4 mao2 qin1 。
- shu4 nian2 tang3 jia1 wo3 ， han2 meng2 shang4 neng2 xun2 。

## 注释

## 译文

## 赏析
