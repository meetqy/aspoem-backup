---
id: lou-yue-wu-shao-you-hui-shi-bai-pian-jiu-wei-ji-xie-you-yi-wei-kuang-mian-ci-lai-yun
title: 吳少由惠詩百篇久未及謝又以委貺勉次來韻
titlePinyin: wu2 shao3 you2 hui4 shi1 bai3 pian1 jiu3 wei4 ji2 xie4 you4 yi3 wei3 kuang4 mian3 ci4 lai2 yun4
titleSlug: wu-shao-you-hui-shi-bai-pian-jiu-wei-ji-xie-you-yi-wei-kuang-mian-ci-lai-yun
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江左一世稱名公，首出劉惔與王濛。
- 自高直以天自况，何止數仞言高墉。
- 虛聲一傳實何在，但知景附而風從。
- 我朝諸公門戶闊，普納萬象如虛空。
- 羣才俱入大鑪鞴，鑄人端如金在鎔。
- 又如東君一布令，白者自白紅自紅。
- 巖巖千載玉局老，少年徑以吾道東。
- 首干樂全次六一，二公自是燕許宗。
- 奏篇六論初流傳，四海一日俱承風。
- 其間傑出六君子，香薰班馬尤爲濃。
- 涪翁又分江西派，作圖序次由本中。
- 哦詩作文各務實，薦鶚不媿北海融。
- 坐令文物掩前代，主盟豈非諸老功。
- 固知文氣僵湜籍，亦許詩律沾徐洪。
- 宛丘諸黄接前輩，宜有此甥風味同。
- 蚤嘗決勝翰墨場，筆端豪健誰爭工。
- 新篇句句多灑落，妙畫字字真玲瓏。
- 惜哉生晚百餘載，歐蘇之門欠登龍。
- 尚茲踸踔未闊步，吞舟之魚溝豈容。
- 我方投老與世隔，映窗愛景方朣朧。
- 十年屏居可羅爵，何人來顧一禿翁。
- 儼然衣冠見吾子，文書銜袖名自通。
- 向來兩卷餘百篇，諷味抵今未能窮。
- 更携大篇如拱璧，刻畫無鹽賁孤蹤。
- 人言霜蹄騁夷路，我今秋隼凌三峯。
- 愛余過厚擬前良，此事如何著得儂。
- 老我不入杞梓林，嶧陽深隠如孤桐。
- 平生習氣掃欲盡，只有媿處著力攻。
- 子歸求之有餘師，惟知嘆息錦繡胸。
- 時時杖屨許來往，庶可歲寒相始終。

## 拼音

- jiang1 zuo3 yi2 shi4 cheng1 ming2 gong1 ， shou3 chu1 liu2 dan4 yu3 wang2 meng2 。
- zi4 gao1 zhi2 yi3 tian1 zi4 kuang4 ， he2 zhi3 shu4 ren4 yan2 gao1 yong1 。
- xu1 sheng1 yi4 chuan2 shi2 he2 zai4 ， dan4 zhi1 jing3 fu4 er2 feng1 cong2 。
- wo3 chao2 zhu1 gong1 men2 hu4 kuo4 ， pu3 na4 wan4 xiang4 ru2 xu1 kong1 。
- qun2 cai2 ju4 ru4 da4 lu2 bei4 ， zhu4 ren2 duan1 ru2 jin1 zai4 rong2 。
- you4 ru2 dong1 jun1 yi2 bu4 ling4 ， bai2 zhe3 zi4 bai2 hong2 zi4 hong2 。
- yan2 yan2 qian1 zai4 yu4 ju2 lao3 ， shao4 nian2 jing4 yi3 wu2 dao4 dong1 。
- shou3 gan1 le4 quan2 ci4 liu4 yi1 ， er4 gong1 zi4 shi4 yan4 xu1 zong1 。
- zou4 pian1 liu4 lun4 chu1 liu2 chuan2 ， si4 hai3 yi2 ri4 ju4 cheng2 feng1 。
- qi2 jian4 jie2 chu1 liu4 jun1 zi3 ， xiang1 xun1 ban1 ma3 you2 wei2 nong2 。
- fu2 weng1 you4 fen1 jiang1 xi1 pai4 ， zuo4 tu2 xu4 ci4 you2 ben3 zhong1 。
- o4 shi1 zuo4 wen2 ge4 wu4 shi2 ， jian4 e4 bu2 kui4 bei3 hai3 rong2 。
- zuo4 ling4 wen2 wu4 yan3 qian2 dai4 ， zhu3 meng2 qi3 fei1 zhu1 lao3 gong1 。
- gu4 zhi1 wen2 qi4 jiang1 shi2 ji2 ， yi4 xu1 shi1 lü4 zhan1 xu2 hong2 。
- wan3 qiu1 zhu1 huang2 jie1 qian2 bei4 ， yi2 you3 ci3 sheng1 feng1 wei4 tong2 。
- zao3 chang2 jue2 sheng4 han4 mo4 chang3 ， bi3 duan1 hao2 jian4 shui2 zheng1 gong1 。
- xin1 pian1 ju4 ju4 duo1 sa3 luo4 ， miao4 hua4 zi4 zi4 zhen1 ling2 long2 。
- xi1 zai1 sheng1 wan3 bai3 yu2 zai4 ， ou1 su1 zhi1 men2 qian4 deng1 long2 。
- shang4 zi1 chen3 chuo1 wei4 kuo4 bu4 ， tun1 zhou1 zhi1 yu2 gou1 qi3 rong2 。
- wo3 fang1 tou2 lao3 yu3 shi4 ge2 ， ying4 chuang1 ai4 jing3 fang1 tong2 long2 。
- shi2 nian2 ping2 ju1 ke3 luo2 jue2 ， he2 ren2 lai2 gu4 yi4 tu1 weng1 。
- yan3 ran2 yi1 guan1 jian4 wu2 zi3 ， wen2 shu1 xian2 xiu4 ming2 zi4 tong1 。
- xiang4 lai2 liang3 juan4 yu2 bai3 pian1 ， feng3 wei4 di3 jin1 wei4 neng2 qiong2 。
- geng4 xie2 da4 pian1 ru2 gong3 bi4 ， ke4 hua4 wu2 yan2 bi4 gu1 zong1 。
- ren2 yan2 shuang1 ti2 cheng3 yi2 lu4 ， wo3 jin1 qiu1 sun3 ling2 san1 feng1 。
- ai4 yu2 guo4 hou4 ni3 qian2 liang2 ， ci3 shi4 ru2 he2 zhu4 de2 nong2 。
- lao3 wo3 bu2 ru4 qi3 zi3 lin2 ， yi4 yang2 shen1 yin3 ru2 gu1 tong2 。
- ping2 sheng1 xi2 qi4 sao3 yu4 jin4 ， zhi3 you3 kui4 chu3 zhu4 li4 gong1 。
- zi3 gui1 qiu2 zhi1 you3 yu2 shi1 ， wei2 zhi1 tan4 xi1 jin3 xiu4 xiong1 。
- shi2 shi2 zhang4 ju4 xu1 lai2 wang3 ， shu4 ke3 sui4 han2 xiang1 shi3 zhong1 。

## 注释

## 译文

## 赏析
