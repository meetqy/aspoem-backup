---
id: lou-yue-song-zhi-shuai-lin-he-shu-gui
title: 送制帥林和叔歸
titlePinyin: song4 zhi4 shuai4 lin2 he2 shu1 gui1
titleSlug: song-zhi-shuai-lin-he-shu-gui
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 使君一何清，鶴骨天與瘦。
- 少年場屋聲，六藝飽芳漱。
- 一行起作吏，所立已不苟。
- 立朝凜大節，論事幾及霤。
- 發言必體國，平正無矯揉。
- 藜藿爲不採，風采照宇宙。
- 出入有本末，眼見凡三就。
- 來不爲苟合，薦召乃結綬。
- 去亦不好高，三宿徐出晝。
- 天官豈不貴，陳義堅素守。
- 贛川嘗報政，復來守鄞鄮。
- 不求赫赫名，實出龔黄右。
- 情僞千萬端，到眼輒空透。
- 撫民過嬰兒，閭里息爭鬭。
- 姦胥及强梗，時用霹靂手。
- 人誦南山判，情通理亦究。
- 六邑俱帖靜，稱贊不容口。
- 律身至嚴冷，無能掣吾肘。
- 吏事精且勤，呼燭侵夜漏。
- 公退入家塾，諸孫後來秀。
- 吏卒不識面，洛誦出窗牖。
- 幾年南塘路，來往困僵仆。
- 一朝平似掌，行歌紛老幼。
- 公心信如水，古井波不皺。
- 榮觀處超然，軒冕亦何有。
- 翩翩欲賦歸，排雲屢騰奏。
- 廟論終不許，斯民方借寇。
- 上心重閔勞，祠官向廬阜。
- 闔境極攀戀，人人懷杜母。
- 君看卧轍人，誰能使奔走。
- 挽須不得留，百拜願公壽。
- 老我幸同朝，傾蓋已如舊。
- 聯事東西省，交情久益厚。
- 我歸公亦來，門戶託雲覆。
- 黄堂間參語，惟我甥與舅。
- 揚旌鳴鼓吹，賁此蓬蓽陋。
- 清談不及私，翁歸况不受。
- 義命孰不知，踐履或差繆。
- 惟公見善明，力行真耐久。
- 有時相與言，心同蘭其臭。
- 摻袪寧忍別，追送列觴豆。
- 公雖不好飲，勉爲引醇酎。
- 公去我亦隠，菽水翻綵袖。
- 花溪渺何許，望望幾雙堠。
- 千里共月明，懷人重搔首。
- 惟應折梅花，臨風爲三嗅。

## 拼音

- shi3 jun1 yi4 he2 qing1 ， he4 gu3 tian1 yu3 shou4 。
- shao4 nian2 chang3 wu1 sheng1 ， liu4 yi4 bao3 fang1 shu4 。
- yi4 hang2 qi3 zuo4 li4 ， suo3 li4 yi3 bu4 gou3 。
- li4 chao2 lin3 da4 jie2 ， lun4 shi4 ji1 ji2 liu4 。
- fa1 yan2 bi4 ti3 guo2 ， ping2 zheng4 wu2 jiao3 rou2 。
- li2 huo4 wei2 bu4 cai3 ， feng1 cai3 zhao4 yu3 zhou4 。
- chu1 ru4 you3 ben3 mo4 ， yan3 jian4 fan2 san1 jiu4 。
- lai2 bu4 wei2 gou3 he2 ， jian4 zhao4 nai3 jie2 shou4 。
- qu4 yi4 bu4 hao3 gao1 ， san1 su4 xu2 chu1 zhou4 。
- tian1 guan1 qi3 bu2 gui4 ， chen2 yi4 jian1 su4 shou3 。
- gan4 chuan1 chang2 bao4 zheng4 ， fu4 lai2 shou3 yin2 mao4 。
- bu4 qiu2 he4 he4 ming2 ， shi2 chu1 gong1 huang2 you4 。
- qing2 wei3 qian1 wan4 duan1 ， dao4 yan3 zhe2 kong1 tou4 。
- fu3 min2 guo4 ying1 er2 ， lü2 li3 xi1 zheng1 dou4 。
- jian1 xu1 ji2 qiang2 geng3 ， shi2 yong4 pi1 li4 shou3 。
- ren2 song4 nan2 shan1 pan4 ， qing2 tong1 li3 yi4 jiu1 。
- liu4 yi4 ju4 tie1 jing4 ， cheng1 zan4 bu4 rong2 kou3 。
- lü4 shen1 zhi4 yan2 leng3 ， wu2 neng2 che4 wu2 zhou3 。
- li4 shi4 jing1 qie3 qin2 ， hu1 zhu2 qin1 ye4 lou4 。
- gong1 tui4 ru4 jia1 shu2 ， zhu1 sun1 hou4 lai2 xiu4 。
- li4 zu2 bu4 shi2 mian4 ， luo4 song4 chu1 chuang1 you3 。
- ji1 nian2 nan2 tang2 lu4 ， lai2 wang3 kun4 jiang1 pu2 。
- yi4 zhao1 ping2 si4 zhang3 ， xing2 ge1 fen1 lao3 you4 。
- gong1 xin1 xin4 ru2 shui3 ， gu3 jing3 bo1 bu2 zhou4 。
- rong2 guan1 chu3 chao1 ran2 ， xuan1 mian3 yi4 he2 you3 。
- pian1 pian1 yu4 fu4 gui1 ， pai2 yun2 lü3 teng2 zou4 。
- miao4 lun4 zhong1 bu4 xu1 ， si1 min2 fang1 jie4 kou4 。
- shang4 xin1 zhong4 min3 lao2 ， ci2 guan1 xiang4 lu2 fu4 。
- he2 jing4 ji2 pan1 lian4 ， ren2 ren2 huai2 du4 mu3 。
- jun1 kan4 wo4 zhe2 ren2 ， shui2 neng2 shi3 ben1 zou3 。
- wan3 xu1 bu4 de2 liu2 ， bai3 bai4 yuan4 gong1 shou4 。
- lao3 wo3 xing4 tong2 chao2 ， qing1 gai4 yi3 ru2 jiu4 。
- lian2 shi4 dong1 xi1 sheng3 ， jiao1 qing0 jiu3 yi4 hou4 。
- wo3 gui1 gong1 yi4 lai2 ， men2 hu4 tuo1 yun2 fu4 。
- huang2 tang2 jian4 can1 yu3 ， wei2 wo3 sheng1 yu3 jiu4 。
- yang2 jing1 ming2 gu3 chui1 ， bi4 ci3 peng2 bi4 lou4 。
- qing1 tan2 bu4 ji2 si1 ， weng1 gui1 kuang4 bu2 shou4 。
- yi4 ming4 shu2 bu4 zhi1 ， jian4 lü3 huo4 cha4 mou2 。
- wei2 gong1 jian4 shan4 ming2 ， li4 xing2 zhen1 nai4 jiu3 。
- you3 shi2 xiang1 yu3 yan2 ， xin1 tong2 lan2 qi2 chou4 。
- chan1 qu1 ning2 ren3 bie2 ， zhui1 song4 lie4 shang1 dou4 。
- gong1 sui1 bu4 hao3 yin3 ， mian3 wei2 yin3 chun2 zhou4 。
- gong1 qu4 wo3 yi4 yin3 ， shu1 shui3 fan1 cai3 xiu4 。
- hua1 xi1 miao3 he2 xu1 ， wang4 wang4 ji1 shuang1 hou4 。
- qian1 li3 gong4 yue4 ming2 ， huai2 ren2 zhong4 sao1 shou3 。
- wei2 ying1 zhe2 mei2 hua1 ， lin2 feng1 wei2 san1 xiu4 。

## 注释

## 译文

## 赏析
