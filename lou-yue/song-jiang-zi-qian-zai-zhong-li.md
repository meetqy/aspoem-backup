---
id: lou-yue-song-jiang-zi-qian-zai-zhong-li
title: 送姜子謙宰鍾離
titlePinyin: song4 jiang1 zi3 qian1 zai3 zhong1 li2
titleSlug: song-jiang-zi-qian-zai-zhong-li
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 濠梁自古揚州域，禹娶塗山城尚留。
- 鍾離雖嘗作楚縣，子男之國書春秋。
- 卑梁爭桑起吳釁，陰陵失道除漢讎。
- 嬴秦屬之九江郡，典午置郡任愈優。
- 蕭梁尤重北徐鎮，高齊又爲西楚州。
- 貞觀割淮疆理失，元和加水號名脩。
- 陽冰篆虎書戶冊，奇畫于今照譙樓。
- 浮山築堰誰與謀，漫引童謠爲激溝。
- 役工沈鐵不勝計，欲灌壽陽爲廢丘。
- 霧昏三日水怪出，一決空貽千古羞。
- 上格下格果何在，西濠東濠猶並流。
- 守邊在人不在險，險阻如故事不侔。
- 元魏擁兵數十萬，義之堅守竄其酋。
- 向來橫澗一失據，凜凜重貽宵旰憂。
- 刺史舊带兩城使，渦口兩城今在不。
- 君侯妙年筆爲投，名位詎肯卑微休。
- 世科高挹更膴仕，哦松壯志未足酬。
- 欲效金城上方略，宦游直到窮邊頭。
- 三光五嶽氣猶分，故疆慨想何時收。
- 邑事不足煩大手，往訪古今資遠猷。
- 老我無用重多病，爲君相與數觥籌。
- 棋社冷落故人少，況復臨風送行舟。
- 看君徑赴功名會，努力自取公與侯。
- 又聞魚臺在近境，誰知魚樂如莊周。
- 烽沈柝靜若多暇，從容何惜觀游鯈。

## 拼音

- hao2 liang2 zi4 gu3 yang2 zhou1 yu4 ， yu3 qu3 tu2 shan1 cheng2 shang4 liu2 。
- zhong1 li2 sui1 chang2 zuo4 chu3 xian4 ， zi3 nan2 zhi1 guo2 shu1 chun1 qiu1 。
- bei1 liang2 zheng1 sang1 qi3 wu2 xin4 ， yin1 ling2 shi1 dao4 chu2 han4 chou2 。
- ying2 qin2 shu3 zhi1 jiu3 jiang1 jun4 ， dian3 wu3 zhi4 jun4 ren4 yu4 you1 。
- xiao1 liang2 you2 zhong4 bei3 xu2 zhen4 ， gao1 qi2 you4 wei2 xi1 chu3 zhou1 。
- zhen1 guan1 ge1 huai2 jiang1 li3 shi1 ， yuan2 he2 jia1 shui3 hao4 ming2 xiu1 。
- yang2 bing1 zhuan4 hu3 shu1 hu4 ce4 ， qi2 hua4 yu2 jin1 zhao4 qiao2 lou2 。
- fu2 shan1 zhu4 yan4 shui2 yu3 mou2 ， man4 yin3 tong2 yao2 wei2 ji1 gou1 。
- yi4 gong1 shen3 tie3 bu2 sheng4 ji4 ， yu4 guan4 shou4 yang2 wei2 fei4 qiu1 。
- wu4 hun1 san1 ri4 shui3 guai4 chu1 ， yi4 jue2 kong1 yi2 qian1 gu3 xiu1 。
- shang4 ge2 xia4 ge2 guo3 he2 zai4 ， xi1 hao2 dong1 hao2 you2 bing4 liu2 。
- shou3 bian1 zai4 ren2 bu2 zai4 xian3 ， xian3 zu3 ru2 gu4 shi0 bu4 mou2 。
- yuan2 wei4 yong1 bing1 shu4 shi2 wan4 ， yi4 zhi1 jian1 shou3 cuan4 qi2 qiu2 。
- xiang4 lai2 heng2 jian4 yi4 shi1 ju4 ， lin3 lin3 zhong4 yi2 xiao1 gan4 you1 。
- ci4 shi3 jiu4 dai4 liang3 cheng2 shi3 ， wo1 kou3 liang3 cheng2 jin1 zai4 bu4 。
- jun1 hou2 miao4 nian2 bi3 wei2 tou2 ， ming2 wei4 ju4 ken3 bei1 wei1 xiu1 。
- shi4 ke1 gao1 yi4 geng4 wu3 shi4 ， o4 song1 zhuang4 zhi4 wei4 zu2 chou2 。
- yu4 xiao4 jin1 cheng2 shang4 fang1 lüe4 ， huan4 you2 zhi2 dao4 qiong2 bian1 tou2 。
- san1 guang1 wu3 yue4 qi4 you2 fen1 ， gu4 jiang1 kai3 xiang3 he2 shi2 shou1 。
- yi4 shi4 bu4 zu2 fan2 da4 shou3 ， wang3 fang3 gu3 jin1 zi1 yuan3 you2 。
- lao3 wo3 wu2 yong4 zhong4 duo1 bing4 ， wei2 jun1 xiang1 yu3 shu4 gong1 chou2 。
- qi2 she4 leng3 luo4 gu4 ren2 shao3 ， kuang4 fu4 lin2 feng1 song4 xing2 zhou1 。
- kan4 jun1 jing4 fu4 gong1 ming2 hui4 ， nu3 li4 zi4 qu3 gong1 yu3 hou2 。
- you4 wen2 yu2 tai2 zai4 jin4 jing4 ， shui2 zhi1 yu2 le4 ru2 zhuang1 zhou1 。
- feng1 shen3 tuo4 jing4 ruo4 duo1 xia2 ， cong2 rong2 he2 xi1 guan1 you2 tiao2 。

## 注释

## 译文

## 赏析
