---
id: lou-yue-dai-wei-cheng-xiang-wei-qian-can-zheng-shou
title: 代魏丞相爲錢參政壽
titlePinyin: dai4 wei4 cheng2 xiang4 wei2 qian2 can1 zheng4 shou4
titleSlug: dai-wei-cheng-xiang-wei-qian-can-zheng-shou
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天台傑立滄海東，古今名士長相從。
- 神遊八極司馬子，擲金作賦孫興公。
- 松窗先生千載士，文價道骨相與同。
- 芙蓉爲裳蘭爲佩，一笑坐斷千山峰。
- 向來羽扇揮羣雄，貔貅給使如奴僮。
- 淮南草木識姓字，烽燧一掃邊庭空。
- 勳名巍峨謝不有，天子神聖非臣功。
- 黄扉安坐斷國論，精神自折千里衝。
- 東山之志意不改，歸來碧落稱僊翁。
- 調元老手自燮理，鬖鬖綠髮雙方瞳。
- 蒼生顒望謝公起，中興事業須宗工。
- 新冬五日記穀旦，霜餘和氣回春風。
- 門牆老生繫郡紱，欲借壽斚斟吳松。
- 祝公壽考與家世，山河带礪俱無窮。

## 拼音

- tian1 tai2 jie2 li4 cang1 hai3 dong1 ， gu3 jin1 ming2 shi4 chang2 xiang1 cong2 。
- shen2 you2 ba1 ji2 si1 ma3 zi3 ， zhi4 jin1 zuo4 fu4 sun1 xing1 gong1 。
- song1 chuang1 xian1 sheng0 qian1 zai4 shi4 ， wen2 jia4 dao4 gu3 xiang1 yu3 tong2 。
- fu2 rong2 wei2 shang0 lan2 wei2 pei4 ， yi2 xiao4 zuo4 duan4 qian1 shan1 feng1 。
- xiang4 lai2 yu3 shan4 hui1 qun2 xiong2 ， pi2 xiu1 gei3 shi3 ru2 nu2 tong2 。
- huai2 nan2 cao3 mu4 shi2 xing4 zi4 ， feng1 sui4 yi4 sao3 bian1 ting2 kong1 。
- xun1 ming2 wei1 e2 xie4 bu4 you3 ， tian1 zi3 shen2 sheng4 fei1 chen2 gong1 。
- huang2 fei1 an1 zuo4 duan4 guo2 lun4 ， jing1 shen2 zi4 zhe2 qian1 li3 chong1 。
- dong1 shan1 zhi1 zhi4 yi4 bu4 gai3 ， gui1 lai2 bi4 luo4 cheng1 xian1 weng1 。
- diao4 yuan2 lao3 shou3 zi4 xie4 li3 ， san1 san1 lü4 fa4 shuang1 fang1 tong2 。
- cang1 sheng1 yong2 wang4 xie4 gong1 qi3 ， zhong1 xing1 shi4 ye4 xu1 zong1 gong1 。
- xin1 dong1 wu3 ri4 ji4 gu3 dan4 ， shuang1 yu2 he2 qi4 hui2 chun1 feng1 。
- men2 qiang2 lao3 sheng1 xi4 jun4 fu2 ， yu4 jie4 shou4 jia3 zhen1 wu2 song1 。
- zhu4 gong1 shou4 kao3 yu3 jia1 shi4 ， shan1 he2 dai4 li4 ju4 wu2 qiong2 。

## 注释

## 译文

## 赏析
