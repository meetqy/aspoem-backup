---
id: lou-yue-ba-wang-ji-lu-suo-cang-xiu-xi-xu
title: 跋汪季路所藏脩禊序
titlePinyin: ba2 wang1 ji4 lu4 suo3 cang2 xiu1 xi4 xu4
titleSlug: ba-wang-ji-lu-suo-cang-xiu-xi-xu
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 永和歲癸丑，羣賢會蘭亭。
- 流觴各賦詩，風流見丹青。
- 右軍草禊序，文采粲日星。
- 選文乃見遺，至今恨昭明。
- 字畫最能意，自言勝平生。
- 七傳到永師，襲藏過金籝。
- 辯才尤祕重，名已徹天庭。
- 屢詔不肯獻，託言墮戎兵。
- 妙選蕭御史，微服山陰行。
- 譎詭殆萬狀，徑取歸神京。
- 辯才恍如失，何異敕六丁。
- 文皇好已甚，丁寧殉昭陵。
- 當時馮趙輩，臨寫賜公卿。
- 惟此定武本，謂出歐率更。
- 採擇獨稱善，遂以鎸瑶瓊。
- 流傳迨五季，皆在御寢扃。
- 耶律殘石晉，睥睨不知名。
- 意必希世寶，氈裹載輜軿。
- 帝𤜱既北去，棄與朽壤并。
- 久乃遇知者，龕置太守廳。
- 或云政宣閒，此石歸紹彭。
- 又言入內府，宣取恐違程。
- 焚膏繼短晷，拓本手不停。
- 疊紙至三四，肥瘠遂異形。
- 南渡愈難見，得者輒相矜。
- 我見十數本，對之心欲酲。
- 汪侯端明子，嗜古自弱齡。
- 錦囊荷傾倒，快覩喜失聲。
- 带流及右天，往往字不成。
- 而此獨全好，護持如有靈。
- 尤王號博雅，異論誰與評。
- 硬黄極摹寫，唐人苦無稱。
- 贋本滿東南，瑣瑣不足呈。
- 猶有婺與撫，碔砆近璜珩。
- 右軍再三作，已覺不稱情。
- 心慕且手追，安能效筆精。
- 響搨固近似，形似神不清。
- 不如參其意，到手隨縱橫。
- 况我筆素拙，何由望群英。
- 近亦得舊物，庶幾窺典刑。
- 此本更高勝，著語安敢輕。
- 孤風邈難繼，悵望冥鴻征。

## 拼音

- yong3 he2 sui4 gui3 chou3 ， qun2 xian2 hui4 lan2 ting2 。
- liu2 shang1 ge4 fu4 shi1 ， feng1 liu2 jian4 dan1 qing1 。
- you4 jun1 cao3 xi4 xu4 ， wen2 cai3 can4 ri4 xing1 。
- xuan3 wen2 nai3 jian4 yi2 ， zhi4 jin1 hen4 zhao1 ming2 。
- zi4 hua4 zui4 neng2 yi4 ， zi4 yan2 sheng4 ping2 sheng1 。
- qi1 chuan2 dao4 yong3 shi1 ， xi2 cang2 guo4 jin1 ying2 。
- bian4 cai2 you2 bi4 zhong4 ， ming2 yi3 che4 tian1 ting2 。
- lü3 zhao4 bu4 ken3 xian4 ， tuo1 yan2 duo4 rong2 bing1 。
- miao4 xuan3 xiao1 yu4 shi3 ， wei1 fu2 shan1 yin1 xing2 。
- jue2 gui3 dai4 wan4 zhuang4 ， jing4 qu3 gui1 shen2 jing1 。
- bian4 cai2 huang3 ru2 shi1 ， he2 yi4 chi4 liu4 ding1 。
- wen2 huang2 hao3 yi3 shen4 ， ding1 ning2 xun4 zhao1 ling2 。
- dang1 shi2 feng2 zhao4 bei4 ， lin2 xie3 ci4 gong1 qing1 。
- wei2 ci3 ding4 wu3 ben3 ， wei4 chu1 ou1 lü4 geng4 。
- cai3 ze2 du2 cheng1 shan4 ， sui4 yi3 juan1 yao2 qiong2 。
- liu2 chuan2 dai4 wu3 ji4 ， jie1 zai4 yu4 qin3 jiong1 。
- ye1 lü4 can2 shi2 jin4 ， pi4 ni4 bu4 zhi1 ming2 。
- yi4 bi4 xi1 shi4 bao3 ， zhan1 guo3 zai4 zi1 ping2 。
- di4 𤜱 ji4 bei3 qu4 ， qi4 yu3 xiu3 rang3 bing4 。
- jiu3 nai3 yu4 zhi1 zhe3 ， kan1 zhi4 tai4 shou3 ting1 。
- huo4 yun2 zheng4 xuan1 xian2 ， ci3 shi2 gui1 shao4 peng2 。
- you4 yan2 ru4 nei4 fu3 ， xuan1 qu3 kong3 wei2 cheng2 。
- fen2 gao1 ji4 duan3 gui3 ， ta4 ben3 shou3 bu4 ting2 。
- die2 zhi3 zhi4 san1 si4 ， fei2 ji2 sui4 yi4 xing2 。
- nan2 du4 yu4 nan2 jian4 ， de2 zhe3 zhe2 xiang1 jin1 。
- wo3 jian4 shi2 shu4 ben3 ， dui4 zhi1 xin1 yu4 cheng2 。
- wang1 hou2 duan1 ming2 zi0 ， shi4 gu3 zi4 ruo4 ling2 。
- jin3 nang2 he2 qing1 dao3 ， kuai4 du3 xi3 shi1 sheng1 。
- dai4 liu2 ji2 you4 tian1 ， wang3 wang3 zi4 bu4 cheng2 。
- er2 ci3 du2 quan2 hao3 ， hu4 chi2 ru2 you3 ling2 。
- you2 wang2 hao4 bo2 ya3 ， yi4 lun4 shui2 yu3 ping2 。
- ying4 huang2 ji2 mo2 xie3 ， tang2 ren2 ku3 wu2 cheng1 。
- yan4 ben3 man3 dong1 nan2 ， suo3 suo3 bu4 zu2 cheng2 。
- you2 you3 wu4 yu3 fu3 ， wu3 fu1 jin4 huang2 heng2 。
- you4 jun1 zai4 san1 zuo4 ， yi3 jue2 bu4 cheng1 qing2 。
- xin1 mu4 qie3 shou3 zhui1 ， an1 neng2 xiao4 bi3 jing1 。
- xiang3 ta4 gu4 jin4 si4 ， xing2 si4 shen2 bu4 qing1 。
- bu4 ru2 can1 qi2 yi4 ， dao4 shou3 sui2 zong4 heng2 。
- kuang4 wo3 bi3 su4 zhuo1 ， he2 you2 wang4 qun2 ying1 。
- jin4 yi4 de2 jiu4 wu4 ， shu4 ji1 kui1 dian3 xing2 。
- ci3 ben3 geng4 gao1 sheng4 ， zhu4 yu3 an1 gan3 qing1 。
- gu1 feng1 miao3 nan2 ji4 ， chang4 wang4 ming2 hong2 zheng1 。

## 注释

## 译文

## 赏析
