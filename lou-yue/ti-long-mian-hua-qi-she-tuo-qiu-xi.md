---
id: lou-yue-ti-long-mian-hua-qi-she-tuo-qiu-xi
title: 題龍眠畫騎射拖毬戲
titlePinyin: ti2 long2 mian2 hua4 qi2 she4 tuo1 qiu2 xi4
titleSlug: ti-long-mian-hua-qi-she-tuo-qiu-xi
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 綠楊幾枝插平沙，柔梢裊裊隨風斜。
- 紅綃去地不及尺，錦袍壯士斫鬃射。
- 橫磨箭鋒滿分靶，一箭正截紅綃下。
- 前騎長纓拖繡毬，後騎射中如星流。
- 繡毬飛䃂最難射，十中三四稱爲優。
- 元豐策士集英殿，金門應奉人方倦。
- 日長因過衛士班，飛騎如雲人馬健。
- 駕幸寶津知有日，窮景馳驅欣縱觀。
- 龍眠胸中空萬馬，駭目洞心千萬變。
- 追圖大槩寫當時，至今想象如親見。
- 靜中似有叱咤聲，墨淡猶疑錦繡眩。
- 閑窗撫卷三太息，五紀胡塵暗畿甸。
- 安得士馬有如此，長驅爲决單于戰。

## 拼音

- lü4 yang2 ji1 zhi1 cha1 ping2 sha1 ， rou2 shao1 niao3 niao3 sui2 feng1 xie2 。
- hong2 xiao1 qu4 di4 bu4 ji2 chi3 ， jin3 pao2 zhuang4 shi4 zhuo2 zong1 she4 。
- heng2 mo2 jian4 feng1 man3 fen1 ba3 ， yi2 jian4 zheng4 jie2 hong2 xiao1 xia4 。
- qian2 qi2 chang2 ying1 tuo1 xiu4 qiu2 ， hou4 qi2 she4 zhong1 ru2 xing1 liu2 。
- xiu4 qiu2 fei1 䃂 zui4 nan2 she4 ， shi2 zhong1 san1 si4 cheng1 wei2 you1 。
- yuan2 feng1 ce4 shi4 ji2 ying1 dian4 ， jin1 men2 ying1 feng4 ren2 fang1 juan4 。
- ri4 chang2 yin1 guo4 wei4 shi4 ban1 ， fei1 qi2 ru2 yun2 ren2 ma3 jian4 。
- jia4 xing4 bao3 jin1 zhi1 you3 ri4 ， qiong2 jing3 chi2 qu1 xin1 zong4 guan1 。
- long2 mian2 xiong1 zhong1 kong1 wan4 ma3 ， hai4 mu4 dong4 xin1 qian1 wan4 bian4 。
- zhui1 tu2 da4 gai4 xie3 dang1 shi2 ， zhi4 jin1 xiang3 xiang4 ru2 qin1 jian4 。
- jing4 zhong1 si4 you3 chi4 zha4 sheng1 ， mo4 dan4 you2 yi2 jin3 xiu4 xuan4 。
- xian2 chuang1 fu3 juan4 san1 tai4 xi1 ， wu3 ji4 hu2 chen2 an4 ji1 dian4 。
- an1 de2 shi4 ma3 you3 ru2 ci3 ， chang2 qu1 wei2 jue2 dan1 yu2 zhan4 。

## 注释

## 译文

## 赏析
