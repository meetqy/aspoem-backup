---
id: lou-yue-han-jiu-wu-shui-wang-bo-rong-fen-hui-tao-yuan-da-xi-quan-jiang-yi-chang-pian-shui-zhi-yi-yu-zou-bi-ci-yun
title: 旱久無水王伯容分惠桃源大谿泉將以長篇水至已雨走筆次韻
titlePinyin: han4 jiu3 wu2 shui3 wang2 bo2 rong2 fen1 hui4 tao2 yuan2 da4 xi1 quan2 jiang1 yi3 chang2 pian1 shui3 zhi4 yi3 yu3 zou3 bi3 ci4 yun4
titleSlug: han-jiu-wu-shui-wang-bo-rong-fen-hui-tao-yuan-da-xi-quan-jiang-yi-chang-pian-shui-zhi-yi-yu-zou-bi-ci-yun
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 七十老翁門晝閉，終日蕭然無一事。
- 却因不雨動衰懷，擁笏黄堂與祠祀。
- 兼旬旱涸舟不通，井泉欲竭知無計。
- 僮奴抱甕扣比鄰，水不得清僅無滓。
- 舊時見說橫谿源，有水側出萬竹前。
- 考之爾雅名汍泉，頗思走介分微涓。
- 去之一驛不易到，午暑坐想空垂涎。
- 不知何人剝啄扣我門，惠以小罌童稚驚相傳。
- 啟封一勺挹清泚，烹試茗碗真增妍。
- 况當精禱已孚應，三日簷溜傾潺湲。
- 病中一笑成莞爾，城闉安有泉如此。
- 吳松四橋思陸羽，白帝城西歌子美。
- 何用中泠取揚子，已覺清甘冰人齒。
- 前人所品殊不定，一下一高隨所喜。
- 老我住世能幾年，引飲一瓢幾子淵。
- 行見甫田取十千，坐使遠近俱安然。
- 欲和大篇不覺沉吟久，擊鉢成章慙敏手。

## 拼音

- qi1 shi2 lao3 weng1 men2 zhou4 bi4 ， zhong1 ri4 xiao1 ran2 wu2 yi2 shi4 。
- que4 yin1 bu4 yu3 dong4 shuai1 huai2 ， yong1 hu4 huang2 tang2 yu3 ci2 si4 。
- jian1 xun2 han4 he2 zhou1 bu4 tong1 ， jing3 quan2 yu4 jie2 zhi1 wu2 ji4 。
- tong2 nu2 bao4 weng4 kou4 bi3 lin2 ， shui3 bu4 de2 qing1 jin3 wu2 zi3 。
- jiu4 shi2 jian4 shuo1 heng2 xi1 yuan2 ， you3 shui3 ce4 chu1 wan4 zhu2 qian2 。
- kao3 zhi1 er3 ya3 ming2 wan2 quan2 ， po1 si1 zou3 jie4 fen1 wei1 juan1 。
- qu4 zhi1 yi1 yi4 bu2 yi4 dao4 ， wu3 shu3 zuo4 xiang3 kong1 chui2 xian2 。
- bu4 zhi1 he2 ren2 bao1 zhuo2 kou4 wo3 men2 ， hui4 yi3 xiao3 ying1 tong2 zhi4 jing1 xiang1 chuan2 。
- qi3 feng1 yi4 shao2 yi4 qing1 ci3 ， peng1 shi4 ming2 wan3 zhen1 zeng1 yan2 。
- kuang4 dang1 jing1 dao3 yi3 fu2 ying1 ， san1 ri4 yan2 liu1 qing1 chan2 yuan2 。
- bing4 zhong1 yi2 xiao4 cheng2 wan3 er3 ， cheng2 yin1 an1 you3 quan2 ru2 ci3 。
- wu2 song1 si4 qiao2 si1 lu4 yu3 ， bai2 di4 cheng2 xi1 ge1 zi0 mei3 。
- he2 yong4 zhong1 ling2 qu3 yang2 zi3 ， yi3 jue2 qing1 gan1 bing1 ren2 chi3 。
- qian2 ren2 suo3 pin3 shu1 bu2 ding4 ， yi2 xia4 yi4 gao1 sui2 suo3 xi3 。
- lao3 wo3 zhu4 shi4 neng2 ji1 nian2 ， yin3 yin3 yi4 piao2 ji1 zi3 yuan1 。
- xing2 jian4 fu3 tian2 qu3 shi2 qian1 ， zuo4 shi3 yuan3 jin4 ju4 an1 ran2 。
- yu4 he2 da4 pian1 bu4 jue2 chen2 yin2 jiu3 ， ji1 bo1 cheng2 zhang1 can2 min3 shou3 。

## 注释

## 译文

## 赏析
