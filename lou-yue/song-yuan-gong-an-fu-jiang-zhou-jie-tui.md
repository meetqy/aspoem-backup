---
id: lou-yue-song-yuan-gong-an-fu-jiang-zhou-jie-tui
title: 送袁恭安赴江州節推
titlePinyin: song4 yuan2 gong1 an1 fu4 jiang1 zhou1 jie2 tui1
titleSlug: song-yuan-gong-an-fu-jiang-zhou-jie-tui
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 袁氏四世凡五公，唐朝三相傳家風。
- 君家幾代擅儒業，高曾藝苑俱稱雄。
- 大父謙尊古君子，諸父名高表吾里。
- 一門子弟更競爽，挹取乙科自君始。
- 九江需次今幾年，去去淥水依紅蓮。
- 忘年論交正相予，叱馭欲往難留連。
- 老我秋來抱病久，臨岐無由置尊酒。
- 祇從卧內敘離懷，戀戀摻袪仍握手。
- 鵬程萬里茲權輿，平時義方師有餘。
- 送人以言古所重，雖誦所聞寧起予。
- 君看公孝與孟博，太守坐嘯仍畫諾。
- 一郡之政頼關決，千里應須念民瘼。
- 鄉州義事煩主盟，纖悉於余無隠情。
- 處事條理亦爲政，知君出仕當有聲。
- 尊公亦入閩中幕，公退著書端不惡。
- 君才更得江山助，簡書既省尋家學。
- 君行遠業未可量，弟兄丹桂終齊芳。
- 老悖無庸況多病，尚能留眼看翱翔。

## 拼音

- yuan2 shi4 si4 shi4 fan2 wu3 gong1 ， tang2 chao2 san1 xiang4 chuan2 jia1 feng1 。
- jun1 jia1 ji1 dai4 shan4 ru2 ye4 ， gao1 ceng2 yi4 yuan4 ju4 cheng1 xiong2 。
- da4 fu4 qian1 zun1 gu3 jun1 zi3 ， zhu1 fu4 ming2 gao1 biao3 wu2 li3 。
- yi4 men2 zi3 di4 geng4 jing4 shuang3 ， yi4 qu3 yi3 ke1 zi4 jun1 shi3 。
- jiu3 jiang1 xu1 ci4 jin1 ji1 nian2 ， qu4 qu4 lu4 shui3 yi1 hong2 lian2 。
- wang4 nian2 lun4 jiao1 zheng4 xiang1 yu3 ， chi4 yu4 yu4 wang3 nan2 liu2 lian2 。
- lao3 wo3 qiu1 lai2 bao4 bing4 jiu3 ， lin2 qi2 wu2 you2 zhi4 zun1 jiu3 。
- qi2 cong2 wo4 nei4 xu4 li2 huai2 ， lian4 lian4 chan1 qu1 reng2 wo4 shou3 。
- peng2 cheng2 wan4 li3 zi1 quan2 yu2 ， ping2 shi2 yi4 fang1 shi1 you3 yu2 。
- song4 ren2 yi3 yan2 gu3 suo3 zhong4 ， sui1 song4 suo3 wen2 ning2 qi3 yu3 。
- jun1 kan4 gong1 xiao4 yu3 meng4 bo2 ， tai4 shou3 zuo4 xiao4 reng2 hua4 nuo4 。
- yi2 jun4 zhi1 zheng4 lai4 guan1 jue2 ， qian1 li3 ying1 xu1 nian4 min2 mo4 。
- xiang1 zhou1 yi4 shi4 fan2 zhu3 meng2 ， xian1 xi1 wu1 yu2 wu2 yin3 qing2 。
- chu3 shi4 tiao2 li3 yi4 wei2 zheng4 ， zhi1 jun1 chu1 shi4 dang1 you3 sheng1 。
- zun1 gong1 yi4 ru4 min3 zhong1 mu4 ， gong1 tui4 zhu4 shu1 duan1 bu2 e4 。
- jun1 cai2 geng4 de2 jiang1 shan1 zhu4 ， jian3 shu1 ji4 sheng3 xun2 jia1 xue2 。
- jun1 xing2 yuan3 ye4 wei4 ke3 liang2 ， di4 xiong0 dan1 gui4 zhong1 qi2 fang1 。
- lao3 bei4 wu2 yong1 kuang4 duo1 bing4 ， shang4 neng2 liu2 yan3 kan4 ao2 xiang2 。

## 注释

## 译文

## 赏析
