---
id: lou-yue-ci-yun-weng-chu-du-tong-you-bei-shan
title: 次韻翁處度同遊北山
titlePinyin: ci4 yun4 weng1 chu3 du4 tong2 you2 bei3 shan1
titleSlug: ci-yun-weng-chu-du-tong-you-bei-shan
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兩夫持鎌行我先，巧尋徑路其智專。
- 我扶枯藤衣短後，意氣已出層峯巔。
- 何郎鮑叔飽經歷，勝處一一手自編。
- 我携舊記訪陳迹，正恐急景不得延。
- 當年共登青雲梯，今日邀我爲擊鮮。
- 始觀神龜闖清泚，上有石壁來飛泉。
- 隠清遺基平可坐，下顧亂石如磨鋋。
- 懸崖雙瀑灑空雪，來自一握孤雲天。
- 却從下流泝深險，崎嶇直到清潭邊。
- 朝陽射光破幽閟，斷虹上下遮潺湲。
- 傳聞高山更高處，雅有行路從西偏。
- 同行無乃深好事，盃酒自犒脚力全。
- 誅鋤荆棘窮鳥道，欲進不得意愈堅。
- 旋呼僮僕累危石，笑採野菊聊盤旋。
- 捫蘿騰身上苔磴，往往歡呼爭著鞭。
- 側行危步汗浹背，石角或使衣裳褰。
- 少焉身在雙瀑上，又見高派衝泓淵。
- 自笑泉石成膏肓，愛賞不減蟻慕羶。
- 巉巖數峯巧遮護，妙處二老初無傳。
- 脫迹塵埃到此地，便覺神思飄飄然。
- 回首江南塵一聚，城郭歷歷眼俗穿。
- 相期更看水流處，步履未倦夸輕翩。
- 一上千尺窮山椒，碧澗靡迤流蒼煙。
- 尋源不能且忘返，石猊巍踞驚神鑴。
- 退求歸徑惘難問，藤蘿所在相縈纏。
- 我方踟躕風煙表，披披衣袂身欲僊。
- 晚歸招提各痛飲，讀盡屋壁長短篇。
- 截筒環山筧清駛，竅出珠穗心亦憐。
- 棋枰相與論瓜葛，橫琴不妨揮五絃。
- 人生易老費扶掖，勝具大率須少年。
- 伊余歷聘佳山水，愛奇切慕太史遷。
- 明年炎暑襲故步，與君共枕清流眠。

## 拼音

- liang3 fu1 chi2 lian2 xing2 wo3 xian1 ， qiao3 xun2 jing4 lu4 qi2 zhi4 zhuan1 。
- wo3 fu2 ku1 teng2 yi1 duan3 hou4 ， yi4 qi4 yi3 chu1 ceng2 feng1 dian1 。
- he2 lang2 bao4 shu1 bao3 jing1 li4 ， sheng4 chu3 yi1 yi1 shou3 zi4 bian1 。
- wo3 xie2 jiu4 ji4 fang3 chen2 ji4 ， zheng4 kong3 ji2 jing3 bu4 de2 yan2 。
- dang1 nian2 gong4 deng1 qing1 yun2 ti1 ， jin1 ri4 yao1 wo3 wei2 ji1 xian1 。
- shi3 guan1 shen2 gui1 chuang3 qing1 ci3 ， shang4 you3 shi2 bi4 lai2 fei1 quan2 。
- yin3 qing1 yi2 ji1 ping2 ke3 zuo4 ， xia4 gu4 luan4 shi2 ru2 mo2 chan2 。
- xuan2 ya2 shuang1 pu4 sa3 kong1 xue3 ， lai2 zi4 yi2 wo4 gu1 yun2 tian1 。
- que4 cong2 xia4 liu2 su4 shen1 xian3 ， qi2 qu1 zhi2 dao4 qing1 tan2 bian1 。
- chao2 yang2 she4 guang1 po4 you1 bi4 ， duan4 hong2 shang4 xia4 zhe1 chan2 yuan2 。
- chuan2 wen2 gao1 shan1 geng4 gao1 chu3 ， ya3 you3 xing2 lu4 cong2 xi1 pian1 。
- tong2 hang2 wu2 nai3 shen1 hao3 shi4 ， bei1 jiu3 zi4 kao4 jiao3 li4 quan2 。
- zhu1 chu2 jing1 ji2 qiong2 niao3 dao4 ， yu4 jin4 bu4 de2 yi4 yu4 jian1 。
- xuan2 hu1 tong2 pu2 lei4 wei1 shi2 ， xiao4 cai3 ye3 ju2 liao2 pan2 xuan2 。
- men2 luo2 teng2 shen1 shang4 tai2 deng4 ， wang3 wang3 huan1 hu1 zheng1 zhu4 bian1 。
- ce4 xing2 wei1 bu4 han4 jia1 bei4 ， shi2 jiao3 huo4 shi3 yi1 shang0 qian1 。
- shao3 yan1 shen1 zai4 shuang1 pu4 shang4 ， you4 jian4 gao1 pai4 chong1 hong2 yuan1 。
- zi4 xiao4 quan2 shi2 cheng2 gao1 huang1 ， ai4 shang3 bu4 jian3 yi3 mu4 shan1 。
- chan2 yan2 shu4 feng1 qiao3 zhe1 hu4 ， miao4 chu3 er4 lao3 chu1 wu2 chuan2 。
- tuo1 ji4 chen2 ai1 dao4 ci3 di4 ， bian4 jue2 shen2 si1 piao1 piao1 ran2 。
- hui2 shou3 jiang1 nan2 chen2 yi2 ju4 ， cheng2 guo1 li4 li4 yan3 su2 chuan1 。
- xiang1 qi1 geng4 kan4 shui3 liu2 chu3 ， bu4 lü3 wei4 juan4 kua1 qing1 pian1 。
- yi2 shang4 qian1 chi3 qiong2 shan1 jiao1 ， bi4 jian4 mi2 yi3 liu2 cang1 yan1 。
- xun2 yuan2 bu4 neng2 qie3 wang4 fan3 ， shi2 ni2 wei1 ju4 jing1 shen2 xi1 。
- tui4 qiu2 gui1 jing4 wang3 nan2 wen4 ， teng2 luo2 suo3 zai4 xiang1 ying2 chan2 。
- wo3 fang1 chi2 chu2 feng1 yan1 biao3 ， pi1 pi1 yi1 mei4 shen1 yu4 xian1 。
- wan3 gui1 zhao1 ti2 ge4 tong4 yin3 ， du2 jin4 wu1 bi4 chang2 duan3 pian1 。
- jie2 tong3 huan2 shan1 jian3 qing1 shi3 ， qiao4 chu1 zhu1 sui4 xin1 yi4 lian2 。
- qi2 ping2 xiang1 yu3 lun4 gua1 ge3 ， heng2 qin2 bu4 fang2 hui1 wu3 xian2 。
- ren2 sheng1 yi4 lao3 fei4 fu2 ye4 ， sheng4 ju4 da4 shuai4 xu1 shao4 nian2 。
- yi1 yu2 li4 pin4 jia1 shan1 shui3 ， ai4 qi2 qie4 mu4 tai4 shi3 qian1 。
- ming2 nian2 yan2 shu3 xi2 gu4 bu4 ， yu3 jun1 gong4 zhen3 qing1 liu2 mian2 。

## 注释

## 译文

## 赏析
