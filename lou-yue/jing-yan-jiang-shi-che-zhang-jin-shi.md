---
id: lou-yue-jing-yan-jiang-shi-che-zhang-jin-shi
title: 經筵講詩徹章進詩
titlePinyin: jing1 yan2 jiang3 shi1 che4 zhang1 jin4 shi1
titleSlug: jing-yan-jiang-shi-che-zhang-jin-shi
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖主承丕祚，于今歲幾遷。
- 昭回光飾物，剛健位乘乾。
- 善治新更化，當陽獨攬權。
- 誅鉏及共鯀，擢任列閎顛。
- 曩日方謀始，宸心最急先。
- 未遑親政理，首務闢經筵。
- 恭儉甘卑室，尊嚴拱細旃。
- 晝居勤已甚，坐侍禮無前。
- 講徹詩三百，時逢運半千。
- 諸儒深誦說，六義極摩研。
- 俯閲毛公傳，旁參鄭氏箋。
- 慨尋中古意，重是素王編。
- 舊本三千首，終存十二篇。
- 雖遭煨燼厄，所頼詠歌全。
- 開迹因農事，安民在井田。
- 成功時邁酌，興業大明綿。
- 東國思平賦，南山樂得賢。
- 艱難由后稷，勞來美周宣。
- 起自紹熙載，迨茲嘉定年。
- 關雎從肇彼，殷武遂終焉。
- 寵數傳中旨，恩光被邇聯。
- 神文期繼踵，元祐信齊肩。
- 內廄頒雲騎，雕鞍絢錦韉。
- 茗分龍焙品，香拂御爐煙。
- 衆俊咸宣力，孤生亦備員。
- 少時曾學依，老去未忘筌。
- 納祿誠休矣，歸耕久晏然。
- 鋒車俄促召，梓里謂登僊。
- 詞禁容揮翰，天官命典銓。
- 豈知侵莫境，重得侍甘泉。
- 朽質何能報，孱軀殆欲捐。
- 尚思求譎諫，海嶽效塵涓。

## 拼音

- sheng4 zhu3 cheng2 pi1 zuo4 ， yu2 jin1 sui4 ji1 qian1 。
- zhao1 hui2 guang1 shi4 wu4 ， gang1 jian4 wei4 cheng2 qian2 。
- shan4 zhi4 xin1 geng4 hua4 ， dang1 yang2 du2 lan3 quan2 。
- zhu1 chu2 ji2 gong4 gun3 ， zhuo2 ren4 lie4 hong2 dian1 。
- nang3 ri4 fang1 mou2 shi3 ， chen2 xin1 zui4 ji2 xian1 。
- wei4 huang2 qin1 zheng4 li3 ， shou3 wu4 pi4 jing1 yan2 。
- gong1 jian3 gan1 bei1 shi4 ， zun1 yan2 gong3 xi4 zhan1 。
- zhou4 ju1 qin2 yi3 shen4 ， zuo4 shi4 li3 wu2 qian2 。
- jiang3 che4 shi1 san1 bai3 ， shi2 feng2 yun4 ban4 qian1 。
- zhu1 ru2 shen1 song4 shuo1 ， liu4 yi4 ji2 mo2 yan2 。
- fu3 yue4 mao2 gong1 chuan2 ， pang2 can1 zheng4 shi4 jian1 。
- kai3 xun2 zhong1 gu3 yi4 ， zhong4 shi4 su4 wang2 bian1 。
- jiu4 ben3 san1 qian1 shou3 ， zhong1 cun2 shi2 er4 pian1 。
- sui1 zao1 wei1 jin4 e4 ， suo3 lai4 yong3 ge1 quan2 。
- kai1 ji4 yin1 nong2 shi4 ， an1 min2 zai4 jing3 tian2 。
- cheng2 gong1 shi2 mai4 zhuo2 ， xing1 ye4 da4 ming2 mian2 。
- dong1 guo2 si1 ping2 fu4 ， nan2 shan1 le4 de2 xian2 。
- jian1 nan2 you2 hou4 ji4 ， lao2 lai2 mei3 zhou1 xuan1 。
- qi3 zi4 shao4 xi1 zai4 ， dai4 zi1 jia1 ding4 nian2 。
- guan1 ju1 cong2 zhao4 bi3 ， yin1 wu3 sui4 zhong1 yan1 。
- chong3 shu4 chuan2 zhong1 zhi3 ， en1 guang1 bei4 er3 lian2 。
- shen2 wen2 qi1 ji4 zhong3 ， yuan2 you4 xin4 qi2 jian1 。
- nei4 jiu4 ban1 yun2 qi2 ， diao1 an1 xuan4 jin3 jian1 。
- ming2 fen1 long2 bei4 pin3 ， xiang1 fu2 yu4 lu2 yan1 。
- zhong4 jun4 xian2 xuan1 li4 ， gu1 sheng1 yi4 bei4 yuan2 。
- shao3 shi2 ceng2 xue2 yi1 ， lao3 qu4 wei4 wang4 quan2 。
- na4 lu4 cheng2 xiu1 yi3 ， gui1 geng1 jiu3 yan4 ran2 。
- feng1 ju1 e2 cu4 zhao4 ， zi3 li3 wei4 deng1 xian1 。
- ci2 jin4 rong2 hui1 han4 ， tian1 guan1 ming4 dian3 quan2 。
- qi3 zhi1 qin1 mo4 jing4 ， zhong4 de2 shi4 gan1 quan2 。
- xiu3 zhi4 he2 neng2 bao4 ， chan2 qu1 dai4 yu4 juan1 。
- shang4 si1 qiu2 jue2 jian4 ， hai3 yue4 xiao4 chen2 juan1 。

## 注释

## 译文

## 赏析
