---
id: lou-yue-xie-ye-chu-shi-xie-zhao
title: 謝葉處士寫照
titlePinyin: xie4 ye4 chu3 shi4 xie3 zhao4
titleSlug: xie-ye-chu-shi-xie-zhao
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老我舊曾官日邊，隨衆年除仍歲遷。
- 母子日夜念鄉國，但欲共耕綿上田。
- 葉君寫照妙一世，畫我形模在山水。
- 有如虎頭貌幼輿，正合置之巖石裏。
- 猶記有客爲諛言，盍更野服爲貂蟬。
- 我笑不答心不然，拂衣徑得歸林泉。
- 歸來歲月不知久，十餘年中何不有。
- 此心炯炯尚如丹，只爲幽憂成老醜。
- 久矣與世俱相忘，荷君念我應老蒼。
- 新圖白髭添一二，豈知雙鬢皆成霜。
- 兩圖對掛耿相照，顧盼從容成一笑。
- 更添松竹作壽星，我已甘心就枯槁。
- 人言姿態與真同，如照止水窺青銅。
- 明知已非故吾矣，小孫指點能呼翁。
- 君居天街號稱首，侯王生面羅左右。
- 邊頭飛將新立功，颯爽英氣照窗牖。
- 名滿四方求者多，千金造門君不呵。
- 能事固不受促迫，應酬雖繁可柰何。
- 胡爲有暇及衰朽，楚楚裝池意尤厚。
- 我今已是行路人，不須重累丹青手。

## 拼音

- lao3 wo3 jiu4 ceng2 guan1 ri4 bian1 ， sui2 zhong4 nian2 chu2 reng2 sui4 qian1 。
- mu3 zi3 ri4 ye4 nian4 xiang1 guo2 ， dan4 yu4 gong4 geng1 mian2 shang4 tian2 。
- ye4 jun1 xie3 zhao4 miao4 yi2 shi4 ， hua4 wo3 xing2 mo2 zai4 shan1 shui3 。
- you3 ru2 hu3 tou2 mao4 you4 yu2 ， zheng4 he2 zhi4 zhi1 yan2 shi2 li3 。
- you2 ji4 you3 ke4 wei2 yu2 yan2 ， he2 geng4 ye3 fu2 wei2 diao1 chan2 。
- wo3 xiao4 bu4 da2 xin1 bu4 ran2 ， fu2 yi1 jing4 de2 gui1 lin2 quan2 。
- gui1 lai2 sui4 yue4 bu4 zhi1 jiu3 ， shi2 yu2 nian2 zhong1 he2 bu4 you3 。
- ci3 xin1 jiong3 jiong3 shang4 ru2 dan1 ， zhi1 wei2 you1 you1 cheng2 lao3 chou3 。
- jiu3 yi3 yu3 shi4 ju4 xiang1 wang4 ， he2 jun1 nian4 wo3 ying1 lao3 cang1 。
- xin1 tu2 bai2 zi1 tian1 yi1 er4 ， qi3 zhi1 shuang1 bin4 jie1 cheng2 shuang1 。
- liang3 tu2 dui4 gua4 geng3 xiang1 zhao4 ， gu4 pan4 cong2 rong2 cheng2 yi2 xiao4 。
- geng4 tian1 song1 zhu2 zuo4 shou4 xing1 ， wo3 yi3 gan1 xin1 jiu4 ku1 gao3 。
- ren2 yan2 zi1 tai4 yu3 zhen1 tong2 ， ru2 zhao4 zhi3 shui3 kui1 qing1 tong2 。
- ming2 zhi1 yi3 fei1 gu4 wu2 yi3 ， xiao3 sun1 zhi3 dian3 neng2 hu1 weng1 。
- jun1 ju1 tian1 jie1 hao4 cheng1 shou3 ， hou2 wang2 sheng1 mian4 luo2 zuo3 you4 。
- bian1 tou2 fei1 jiang1 xin1 li4 gong1 ， sa4 shuang3 ying1 qi4 zhao4 chuang1 you3 。
- ming2 man3 si4 fang1 qiu2 zhe3 duo1 ， qian1 jin1 zao4 men2 jun1 bu4 he1 。
- neng2 shi4 gu4 bu2 shou4 cu4 po4 ， ying1 chou2 sui1 fan2 ke3 nai4 he2 。
- hu2 wei2 you3 xia2 ji2 shuai1 xiu3 ， chu3 chu3 zhuang1 chi2 yi4 you2 hou4 。
- wo3 jin1 yi3 shi4 xing2 lu4 ren2 ， bu4 xu1 zhong4 lei4 dan1 qing1 shou3 。

## 注释

## 译文

## 赏析
