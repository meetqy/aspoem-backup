---
id: lou-yue-pei-shen-yu-qing-shi-jun-you-qian-yuan
title: 陪沈虞卿使君游錢園
titlePinyin: pei2 shen3 yu2 qing1 shi3 jun1 you2 qian2 yuan2
titleSlug: pei-shen-yu-qing-shi-jun-you-qian-yuan
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 休沐無官事，公庭且放衙。
- 城中尋勝地，道上引高牙。
- 潭府臨芳徑，東巖玩物華。
- 山林真敻絕，棟宇謝豪奢。
- 陶令親栽菊，秦侯晚種瓜。
- 裴公餘綠野，六一醉琅玡。
- 幽阪森三友，飛橋粲百花。
- 樹深藏曲折，谷險路谽谺。
- 道院羅星斗，禪房供釋迦。
- 鼇峰思御氣，畫舸想乘槎。
- 佳處城環雉，吟邊路遶蛇。
- 登山携翠袖，喝道屏銀檛。
- 井市花相映，湖陂柳半遮。
- 高歌驚野鳥，疊鼓亂鳴蛙。
- 陛級青珉滑，秋千綵旆斜。
- 叢篁穿嫩筍，芳草綻新葩。
- 靜憩方開宴，徐行更試茶。
- 僊醪斟瑪瑙，玉指奏琵琶。
- 清絕囂塵遠，蒼茫望眼賒。
- 詩情彌海嶠，飲興渺天涯。
- 賢尹民同樂，名郎子克家。
- 才高修月戶，筆妙補天媧。
- 揮麈風流勝，憑欄笑語誇。
- 追風慚款段，倚玉媿蒹葭。
- 逸韻迷春蝶，清歡接暮鴉。
- 舞茵收地錦，畫燭照籠紗。
- 耋稚欣相告，輿臺靖不譁。
- 微風朝趁馬，好雨夜隨車。
- 土脈興原隰，霖膏潤甲芽。
- 相將勸耕去，和氣滿桑麻。

## 拼音

- xiu1 mu4 wu2 guan1 shi4 ， gong1 ting2 qie3 fang4 ya2 。
- cheng2 zhong1 xun2 sheng4 di4 ， dao4 shang4 yin3 gao1 ya2 。
- tan2 fu3 lin2 fang1 jing4 ， dong1 yan2 wan2 wu4 hua2 。
- shan1 lin2 zhen1 xiong4 jue2 ， dong4 yu3 xie4 hao2 she1 。
- tao2 ling4 qin1 zai1 ju2 ， qin2 hou2 wan3 zhong3 gua1 。
- pei2 gong1 yu2 lü4 ye3 ， liu4 yi1 zui4 lang2 ya2 。
- you1 ban3 sen1 san1 you3 ， fei1 qiao2 can4 bai3 hua1 。
- shu4 shen1 cang2 qu1 zhe2 ， gu3 xian3 lu4 han1 xia1 。
- dao4 yuan4 luo2 xing1 dou3 ， shan4 fang2 gong4 shi4 jia1 。
- ao2 feng1 si1 yu4 qi4 ， hua4 ge3 xiang3 cheng2 cha2 。
- jia1 chu3 cheng2 huan2 zhi4 ， yin2 bian1 lu4 rao4 she2 。
- deng1 shan1 xie2 cui4 xiu4 ， he4 dao4 ping2 yin2 zhua1 。
- jing3 shi4 hua1 xiang1 ying4 ， hu2 bei1 liu3 ban4 zhe1 。
- gao1 ge1 jing1 ye3 niao3 ， die2 gu3 luan4 ming2 wa1 。
- bi4 ji2 qing1 min2 hua2 ， qiu1 qian1 cai3 pei4 xie2 。
- cong2 huang2 chuan1 nen4 sun3 ， fang1 cao3 zhan4 xin1 pa1 。
- jing4 qi4 fang1 kai1 yan4 ， xu2 hang2 geng4 shi4 cha2 。
- xian1 lao2 zhen1 ma3 nao3 ， yu4 zhi3 zou4 pi2 pa0 。
- qing1 jue2 xiao1 chen2 yuan3 ， cang1 mang2 wang4 yan3 she1 。
- shi1 qing2 mi2 hai3 jiao4 ， yin3 xing1 miao3 tian1 ya2 。
- xian2 yin3 min2 tong2 le4 ， ming2 lang2 zi3 ke4 jia1 。
- cai2 gao1 xiu1 yue4 hu4 ， bi3 miao4 bu3 tian1 wa1 。
- hui1 zhu3 feng1 liu2 sheng4 ， ping2 lan2 xiao4 yu3 kua1 。
- zhui1 feng1 can2 kuan3 duan4 ， yi3 yu4 kui4 jian1 jia1 。
- yi4 yun4 mi2 chun1 die2 ， qing1 huan1 jie1 mu4 ya1 。
- wu3 yin1 shou1 di4 jin3 ， hua4 zhu2 zhao4 long2 sha1 。
- die2 zhi4 xin1 xiang1 gao4 ， yu2 tai2 jing4 bu4 hua2 。
- wei1 feng1 chao2 chen4 ma3 ， hao3 yu3 ye4 sui2 ju1 。
- tu3 mai4 xing1 yuan2 xi2 ， lin2 gao1 run4 jia3 ya2 。
- xiang1 jiang1 quan4 geng1 qu4 ， he2 qi4 man3 sang1 ma2 。

## 注释

## 译文

## 赏析
