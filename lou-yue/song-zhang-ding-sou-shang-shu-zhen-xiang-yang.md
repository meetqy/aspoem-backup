---
id: lou-yue-song-zhang-ding-sou-shang-shu-zhen-xiang-yang
title: 送張定叟尚書鎮襄陽
titlePinyin: song4 zhang1 ding4 sou3 shang4 shu1 zhen4 xiang1 yang2
titleSlug: song-zhang-ding-sou-shang-shu-zhen-xiang-yang
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公家忠獻公，勳名照穹壤。
- 南軒傳聖學，後進斗山仰。
- 尚書天分高，百間真朗朗。
- 日坐四益堂，濡染助涵養。
- 小出輒驚世，發譽自英簜。
- 兩朝倚才刃，三接承睿奬。
- 堂堂尹京手，風采漢張敞。
- 九街寢桴鼓，終朝清訟缿。
- 汙流化清溝，閙市鋤巨駔。
- 鈴齋晝無人，士友厚吾黨。
- 政成化自行，談笑揮浩穰。
- 皇家重閫寄，拊髀勞注想。
- 頗牧起禁中，帝曰汝其往。
- 人多惜公去，地位切台兩。
- 惟公不擇地，引義猶慨慷。
- 隃度更周詢，千里若尋丈。
- 再拜受臨遣，因得進忠讜。
- 邊臣固多事，備禦當素講。
- 要須久其任，百弊隨剗磢。
- 願假臣歲月，表裏如指掌。
- 人材固不乏，第一戒欺罔。
- 樸拙勝巧心，好佞寧木彊。
- 願求忠信士，枉直謹誅賞。
- 更須寬轡策，奏請應如響。
- 上問卿何先，安靜最爲上。
- 上憂襄漢間，平楚欠遮障。
- 公因論形勢，衮衮到遜抗。
- 是時晉在洛，武昌勢相向。
- 是爲必爭地，南北謹隄防。
- 今雖居上游，事與古殊狀。
- 狂虜縱欲來，無處可傳餉。
- 况今三垂靜，皇靈方遠暢。
- 與蜀相掎角，國勢自增壯。
- 尚期效尺寸，才疎意非廣。
- 忠肝氣凜凜，秋旻足排蕩。
- 上喜憂顧寬，趣行開玉帳。
- 捐金示優寵，諭賜煩上相。
- 惟公最得士，離別俱惘惘。
- 薦紳紛祖餞，直欲傾家釀。
- 賦詩寫胸臆，一一成技癢。
- 家聲與國事，負荷有餘量。
- 邊頭十萬兵，公臨如挾纊。
- 吾聞胡運窮，群酋欲爭長。
- 不戢將自焚，前轍有狂煬。
- 當爲不可勝，有和謹毋倡。
- 千載羊叔子，制敵恢天網。
- 行將友斯人，山川固無恙。
- 備成撫機動，應煩護諸將。
- 功高歸未晚，會見登弼亮。
- 他時名父子，繼踵凌煙像。

## 拼音

- gong1 jia0 zhong1 xian4 gong1 ， xun1 ming2 zhao4 qiong2 rang3 。
- nan2 xuan1 chuan2 sheng4 xue2 ， hou4 jin4 dou3 shan1 yang3 。
- shang4 shu1 tian1 fen4 gao1 ， bai3 jian4 zhen1 lang3 lang3 。
- ri4 zuo4 si4 yi4 tang2 ， ru2 ran3 zhu4 han2 yang3 。
- xiao3 chu1 zhe2 jing1 shi4 ， fa1 yu4 zi4 ying1 dang4 。
- liang3 chao2 yi3 cai2 ren4 ， san1 jie1 cheng2 rui4 jiang3 。
- tang2 tang2 yin3 jing1 shou3 ， feng1 cai3 han4 zhang1 chang3 。
- jiu3 jie1 qin3 fu2 gu3 ， zhong1 chao2 qing1 song4 xiang4 。
- wu1 liu2 hua4 qing1 gou1 ， nao4 shi4 chu2 ju4 zang3 。
- ling2 zhai1 zhou4 wu2 ren2 ， shi4 you3 hou4 wu2 dang3 。
- zheng4 cheng2 hua4 zi4 xing2 ， tan2 xiao4 hui1 hao4 rang2 。
- huang2 jia1 zhong4 kun3 ji4 ， fu3 bi4 lao2 zhu4 xiang3 。
- po1 mu4 qi3 jin4 zhong1 ， di4 yue1 ru3 qi2 wang3 。
- ren2 duo1 xi1 gong1 qu4 ， di4 wei4 qie4 tai2 liang3 。
- wei2 gong1 bu4 ze2 di4 ， yin3 yi4 you2 kai3 kang1 。
- yu2 du4 geng4 zhou1 xun2 ， qian1 li3 ruo4 xun2 zhang4 。
- zai4 bai4 shou4 lin2 qian3 ， yin1 de2 jin4 zhong1 dang3 。
- bian1 chen2 gu4 duo1 shi4 ， bei4 yu4 dang1 su4 jiang3 。
- yao4 xu1 jiu3 qi2 ren4 ， bai3 bi4 sui2 chan3 chuang3 。
- yuan4 jia3 chen2 sui4 yue4 ， biao3 li3 ru2 zhi3 zhang3 。
- ren2 cai2 gu4 bu4 fa2 ， di4 yi1 jie4 qi1 wang3 。
- pu3 zhuo1 sheng4 qiao3 xin1 ， hao3 ning4 ning2 mu4 qiang2 。
- yuan4 qiu2 zhong1 xin4 shi4 ， wang3 zhi2 jin3 zhu1 shang3 。
- geng4 xu1 kuan1 pei4 ce4 ， zou4 qing3 ying1 ru2 xiang3 。
- shang4 wen4 qing1 he2 xian1 ， an1 jing4 zui4 wei2 shang4 。
- shang4 you1 xiang1 han4 jian4 ， ping2 chu3 qian4 zhe1 zhang4 。
- gong1 yin1 lun4 xing2 shi4 ， gun3 gun3 dao4 xun4 kang4 。
- shi4 shi2 jin4 zai4 luo4 ， wu3 chang1 shi4 xiang1 xiang4 。
- shi4 wei2 bi4 zheng1 di4 ， nan2 bei3 jin3 di1 fang2 。
- jin1 sui1 ju1 shang4 you2 ， shi4 yu3 gu3 shu1 zhuang4 。
- kuang2 lu3 zong4 yu4 lai2 ， wu2 chu3 ke3 chuan2 xiang3 。
- kuang4 jin1 san1 chui2 jing4 ， huang2 ling2 fang1 yuan3 chang4 。
- yu3 shu3 xiang1 ji3 jiao3 ， guo2 shi4 zi4 zeng1 zhuang4 。
- shang4 qi1 xiao4 chi3 cun4 ， cai2 shu1 yi4 fei1 guang3 。
- zhong1 gan1 qi4 lin3 lin3 ， qiu1 min2 zu2 pai2 dang4 。
- shang4 xi3 you1 gu4 kuan1 ， qu4 xing2 kai1 yu4 zhang4 。
- juan1 jin1 shi4 you1 chong3 ， yu4 ci4 fan2 shang4 xiang1 。
- wei2 gong1 zui4 de2 shi4 ， li2 bie2 ju4 wang3 wang3 。
- jian4 shen1 fen1 zu3 jian4 ， zhi2 yu4 qing1 jia1 niang4 。
- fu4 shi1 xie3 xiong1 yi4 ， yi1 yi1 cheng2 ji4 yang3 。
- jia1 sheng1 yu3 guo2 shi4 ， fu4 he2 you3 yu2 liang2 。
- bian1 tou2 shi2 wan4 bing1 ， gong1 lin2 ru2 xie2 kuang4 。
- wu2 wen2 hu2 yun4 qiong2 ， qun2 qiu2 yu4 zheng1 chang2 。
- bu4 ji2 jiang1 zi4 fen2 ， qian2 zhe2 you3 kuang2 yang2 。
- dang1 wei2 bu4 ke3 sheng4 ， you3 he2 jin3 wu2 chang4 。
- qian1 zai4 yang2 shu1 zi0 ， zhi4 di2 hui1 tian1 wang3 。
- xing2 jiang1 you3 si1 ren2 ， shan1 chuan1 gu4 wu2 yang4 。
- bei4 cheng2 fu3 ji1 dong4 ， ying1 fan2 hu4 zhu1 jiang1 。
- gong1 gao1 gui1 wei4 wan3 ， hui4 jian4 deng1 bi4 liang4 。
- ta1 shi2 ming2 fu4 zi3 ， ji4 zhong3 ling2 yan1 xiang4 。

## 注释

## 译文

## 赏析
