---
id: li-guang-xu-you-er-shi-yun-cheng-heng-shu-lie-zhi
title: 敘遊二十韻呈亨叔列之
titlePinyin: xu4 you2 er4 shi2 yun4 cheng2 heng1 shu1 lie4 zhi1
titleSlug: xu-you-er-shi-yun-cheng-heng-shu-lie-zhi
author: 李光
authorPinyin: li3 guang1
authorSlug: li-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 戊辰三月晦，端居倦煩促。
- 是時天久旱，炎烝劇三伏。
- 出門得幽尋，佳處在東北。
- 二子俱可人，皎皎瑩冰玉。
- 得趣琴有絃，對案食無肉。
- 初弹醉翁操，再鼓南風曲。
- 琅然山水音，一洗瘴霧毒。
- 陳園俯江郊，茅茨擁修竹。
- 造門慕子猷，緩步效顔斶。
- 汲泉瀹佳茗，蕭散謝羈束。
- 清華臨水岸，下有萬荷綠。
- 披榛訪蕭子，清净獨無欲。
- 黎沈爇瓦鼎，溪蓀養石斛。
- 杖藜轉修徑，夹道森喬木。
- 歸途遇馮姥，斂袂不羞縮。
- 蕉花雜山丹，檳榔繞新屋。
- 欲我留姓名，呼兒爲磨墨。
- 似憐窮獨叟，曾忝十州牧。
- 良辰不易遇，此會豈難續。
- 他時儻重來，更爲呼醉秃。

## 拼音

- wu4 chen2 san1 yue4 hui4 ， duan1 ju1 juan4 fan2 cu4 。
- shi4 shi2 tian1 jiu3 han4 ， yan2 zheng1 ju4 san1 fu2 。
- chu1 men2 de2 you1 xun2 ， jia1 chu3 zai4 dong1 bei3 。
- er4 zi3 ju4 ke3 ren2 ， jiao3 jiao3 ying2 bing1 yu4 。
- de2 qu4 qin2 you3 xian2 ， dui4 an4 shi2 wu2 rou4 。
- chu1 tan2 zui4 weng1 cao1 ， zai4 gu3 nan2 feng1 qu3 。
- lang2 ran2 shan1 shui3 yin1 ， yi4 xi3 zhang4 wu4 du2 。
- chen2 yuan2 fu3 jiang1 jiao1 ， mao2 ci2 yong1 xiu1 zhu2 。
- zao4 men2 mu4 zi3 you2 ， huan3 bu4 xiao4 yan2 chu4 。
- ji2 quan2 yue4 jia1 ming2 ， xiao1 san4 xie4 ji1 shu4 。
- qing1 hua2 lin2 shui3 an4 ， xia4 you3 wan4 he2 lü4 。
- pi1 zhen1 fang3 xiao1 zi3 ， qing1 jing4 du2 wu2 yu4 。
- li2 shen3 ruo4 wa3 ding3 ， xi1 sun1 yang3 shi2 hu2 。
- zhang4 li2 zhuan3 xiu1 jing4 ， jia1 dao4 sen1 qiao2 mu4 。
- gui1 tu2 yu4 feng2 lao3 ， lian3 mei4 bu4 xiu1 suo1 。
- jiao1 hua1 za2 shan1 dan1 ， bin1 lang2 rao4 xin1 wu1 。
- yu4 wo3 liu2 xing4 ming2 ， hu1 er2 wei2 mo2 mo4 。
- si4 lian2 qiong2 du2 sou3 ， ceng2 tian3 shi2 zhou1 mu4 。
- liang2 chen2 bu2 yi4 yu4 ， ci3 hui4 qi3 nan2 xu4 。
- ta1 shi2 tang3 zhong4 lai2 ， geng4 wei2 hu1 zui4 tu1 。

## 注释

## 译文

## 赏析
