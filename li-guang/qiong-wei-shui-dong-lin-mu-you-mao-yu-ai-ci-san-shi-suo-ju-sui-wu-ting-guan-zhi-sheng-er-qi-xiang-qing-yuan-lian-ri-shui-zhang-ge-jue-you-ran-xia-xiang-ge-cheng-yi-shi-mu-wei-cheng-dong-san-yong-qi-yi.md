---
id: li-guang-qiong-wei-shui-dong-lin-mu-you-mao-yu-ai-ci-san-shi-suo-ju-sui-wu-ting-guan-zhi-sheng-er-qi-xiang-qing-yuan-lian-ri-shui-zhang-ge-jue-you-ran-xia-xiang-ge-cheng-yi-shi-mu-wei-cheng-dong-san-yong-qi-yi
title: 瓊惟水東林木幽茂予愛此三士所居雖無亭館之勝而氣象清遠連日水漲隔絕悠然遐想各成一詩目爲城東三詠  其一
titlePinyin: qiong2 wei2 shui3 dong1 lin2 mu4 you1 mao4 yu3 ai4 ci3 san1 shi4 suo3 ju1 sui1 wu2 ting2 guan3 zhi1 sheng4 er2 qi4 xiang4 qing1 yuan3 lian2 ri4 shui3 zhang3 ge2 jue2 you1 ran2 xia2 xiang3 ge4 cheng2 yi4 shi1 mu4 wei2 cheng2 dong1 san1 yong3     qi2 yi1
titleSlug: qiong-wei-shui-dong-lin-mu-you-mao-yu-ai-ci-san-shi-suo-ju-sui-wu-ting-guan-zhi-sheng-er-qi-xiang-qing-yuan-lian-ri-shui-zhang-ge-jue-you-ran-xia-xiang-ge-cheng-yi-shi-mu-wei-cheng-dong-san-yong-qi-yi
author: 李光
authorPinyin: li3 guang1
authorSlug: li-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南極多老人，及見九代孫。
- 君生古崖州，氣質清且溫。
- 今年八十二，頗覺行步奔。
- 白髪暎紅頰，疑是羲皇人。
- 城東有幽居，瀟灑真隱淪。
- 淵明寓栗里，子美還羌村。
- 遷流到雙泉，得與君子鄰。
- 仁里聖所擇，德齒古所尊。
- 佳節近重陽，黄花已紛紛。
- 家家社酒香，處處烹雞豚。
- 今朝風日好，水落依舊痕。
- 一散腰脚頑，杖策時叩門。

## 拼音

- nan2 ji2 duo1 lao3 ren2 ， ji2 jian4 jiu3 dai4 sun1 。
- jun1 sheng1 gu3 ya2 zhou1 ， qi4 zhi4 qing1 qie3 wen1 。
- jin1 nian2 ba1 shi2 er4 ， po1 jue2 xing2 bu4 ben1 。
- bai2 fa4 ying4 hong2 jia2 ， yi2 shi4 xi1 huang2 ren2 。
- cheng2 dong1 you3 you1 ju1 ， xiao1 sa3 zhen1 yin3 lun2 。
- yuan1 ming2 yu4 li4 li3 ， zi3 mei3 huan2 qiang1 cun1 。
- qian1 liu2 dao4 shuang1 quan2 ， de2 yu3 jun1 zi3 lin2 。
- ren2 li3 sheng4 suo3 ze2 ， de2 chi3 gu3 suo3 zun1 。
- jia1 jie2 jin4 zhong4 yang2 ， huang2 hua1 yi3 fen1 fen1 。
- jia1 jia1 she4 jiu3 xiang1 ， chu3 chu3 peng1 ji1 tun2 。
- jin1 zhao1 feng1 ri4 hao3 ， shui3 luo4 yi1 jiu4 hen2 。
- yi2 san4 yao1 jiao3 wan2 ， zhang4 ce4 shi2 kou4 men2 。

## 注释

## 译文

## 赏析
