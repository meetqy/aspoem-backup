---
id: li-guang-jiong-zhuo-ting-shi
title: 泂酌亭詩
titlePinyin: jiong3 zhuo2 ting2 shi1
titleSlug: jiong-zhuo-ting-shi
author: 李光
authorPinyin: li3 guang1
authorSlug: li-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 投老幾三黜，郊居更一遷。
- 江山相映带，風物自清妍。
- 妙墨移新榜，清詩失舊鐫。
- 地偏無俗轍，境勝賴前賢。
- 氣浹岡巒潤，榮滋草木鮮。
- 雙泉今莫辨，異味豈虚傳。
- 餘潤分畦圃，支流給市廛。
- 幽嵌鏘玉佩，石罅湧璣璿。
- 瀝漉聞朝汲，淙琤攪夜眠。
- 甘寒通沆瀣，精潔秘蜿蜒。
- 奔駛觀洄洑，泓渟有折旋。
- 滂沱蘇旱歲，清冷變炎天。
- 鴈過空遺影，僧來忽誤禪。
- 澄瀾涵璧月，暗谷響朱弦。
- 夢想千巖秀，徜徉一壑専。
- 使君常倒載，别乘屢加籩。
- 隔竹聞茶臼，臨池泛酒船。
- 塵襟如可洗，來此弄潺湲。

## 拼音

- tou2 lao3 ji1 san1 chu4 ， jiao1 ju1 geng4 yi4 qian1 。
- jiang1 shan1 xiang1 ying4 dai4 ， feng1 wu4 zi4 qing1 yan2 。
- miao4 mo4 yi2 xin1 bang3 ， qing1 shi1 shi1 jiu4 juan1 。
- di4 pian1 wu2 su2 zhe2 ， jing4 sheng4 lai4 qian2 xian2 。
- qi4 jia1 gang1 luan2 run4 ， rong2 zi1 cao3 mu4 xian1 。
- shuang1 quan2 jin1 mo4 bian4 ， yi4 wei4 qi3 xu1 chuan2 。
- yu2 run4 fen1 qi2 pu3 ， zhi1 liu2 gei3 shi4 chan2 。
- you1 qian4 qiang1 yu4 pei4 ， shi2 xia4 yong3 ji1 xuan2 。
- li4 lu4 wen2 chao2 ji2 ， cong2 cheng1 jiao3 ye4 mian2 。
- gan1 han2 tong1 hang4 xie4 ， jing1 jie2 mi4 wan1 yan2 。
- ben1 shi3 guan1 hui2 fu2 ， hong2 ting2 you3 zhe2 xuan2 。
- pang1 tuo2 su1 han4 sui4 ， qing1 leng3 bian4 yan2 tian1 。
- yan4 guo4 kong1 yi2 ying3 ， seng1 lai2 hu1 wu4 shan4 。
- cheng2 lan2 han2 bi4 yue4 ， an4 gu3 xiang3 zhu1 xian2 。
- meng4 xiang3 qian1 yan2 xiu4 ， chang2 yang2 yi2 he4 zhuan1 。
- shi3 jun1 chang2 dao3 zai4 ， bie2 cheng2 lü3 jia1 bian1 。
- ge2 zhu2 wen2 cha2 jiu4 ， lin2 chi2 fan4 jiu3 chuan2 。
- chen2 jin1 ru2 ke3 xi3 ， lai2 ci3 nong4 chan2 yuan2 。

## 注释

## 译文

## 赏析
