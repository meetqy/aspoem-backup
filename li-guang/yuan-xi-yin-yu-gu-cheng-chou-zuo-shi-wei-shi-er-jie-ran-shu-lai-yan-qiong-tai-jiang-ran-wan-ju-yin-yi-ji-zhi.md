---
id: li-guang-yuan-xi-yin-yu-gu-cheng-chou-zuo-shi-wei-shi-er-jie-ran-shu-lai-yan-qiong-tai-jiang-ran-wan-ju-yin-yi-ji-zhi
title: 元夕陰雨孤城愁坐適魏十二介然書來言瓊臺将然萬炬因以寄之
titlePinyin: yuan2 xi1 yin1 yu3 gu1 cheng2 chou2 zuo4 shi4 wei4 shi2 er4 jie4 ran2 shu1 lai2 yan2 qiong2 tai2 jiang1 ran2 wan4 ju4 yin1 yi3 ji4 zhi1
titleSlug: yuan-xi-yin-yu-gu-cheng-chou-zuo-shi-wei-shi-er-jie-ran-shu-lai-yan-qiong-tai-jiang-ran-wan-ju-yin-yi-ji-zhi
author: 李光
authorPinyin: li3 guang1
authorSlug: li-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海濱遇元夕，况值愁陰天。
- 重雲障佳月，微雨雜瘴煙。
- 孤城欲黄昏，里巷已蕭然。
- 荒祠鼓坎坎，老巫舞蹁躚。
- 揮杖眩村氓，捩齒傳神言。
- 異域俗尚鬼，殊形耳垂肩。
- 邦人素敬畏，香燈競駢闐。
- 使君招我飲，老病不得前。
- 有如伏櫪馬，硉兀難加鞭。
- 遙知瓊臺上，萬炬照綺筵。
- 幽人正愁絕，跏趺坐深禪。
- 霧靄埋羣山，不礙孤月圓。
- 茅菴一燈留，照我獨不眠。
- 夜闌香篆銷，息息火自傳。
- 何當訪羽客，同上羅浮巔。

## 拼音

- hai3 bin1 yu4 yuan2 xi1 ， kuang4 zhi2 chou2 yin1 tian1 。
- zhong4 yun2 zhang4 jia1 yue4 ， wei1 yu3 za2 zhang4 yan1 。
- gu1 cheng2 yu4 huang2 hun1 ， li3 xiang4 yi3 xiao1 ran2 。
- huang1 ci2 gu3 kan3 kan3 ， lao3 wu1 wu3 pian2 xian1 。
- hui1 zhang4 xuan4 cun1 mang2 ， lie4 chi3 chuan2 shen2 yan2 。
- yi4 yu4 su2 shang4 gui3 ， shu1 xing2 er3 chui2 jian1 。
- bang1 ren2 su4 jing4 wei4 ， xiang1 deng1 jing4 pian2 tian2 。
- shi3 jun1 zhao1 wo3 yin3 ， lao3 bing4 bu4 de2 qian2 。
- you3 ru2 fu2 li4 ma3 ， lu4 wu4 nan2 jia1 bian1 。
- yao2 zhi1 qiong2 tai2 shang4 ， wan4 ju4 zhao4 qi3 yan2 。
- you1 ren2 zheng4 chou2 jue2 ， jia1 fu1 zuo4 shen1 shan4 。
- wu4 ai3 mai2 qun2 shan1 ， bu2 ai4 gu1 yue4 yuan2 。
- mao2 an1 yi4 deng1 liu2 ， zhao4 wo3 du2 bu4 mian2 。
- ye4 lan2 xiang1 zhuan4 xiao1 ， xi1 xi1 huo3 zi4 chuan2 。
- he2 dang1 fang3 yu3 ke4 ， tong2 shang4 luo2 fu2 dian1 。

## 注释

## 译文

## 赏析
