---
id: li-mao-ying-song-guang-shuai-zhao-ping-zhai-ru-ji-jie-yin-qu-chao
title: 送廣帥趙平齋汝暨解印趨朝
titlePinyin: song4 guang3 shuai4 zhao4 ping2 zhai1 ru3 ji4 jie3 yin4 qu1 chao2
titleSlug: song-guang-shuai-zhao-ping-zhai-ru-ji-jie-yin-qu-chao
author: 李昴英
authorPinyin: li3 mao3 ying1
authorSlug: li-mao-ying
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海瀕老同年，五載依宇下。
- 春風舞簑笠，愛日曝田舍。
- 喜無撞搪吏，追逐款段馬。
- 劇談許絛褐，得趁公餘暇。
- 達官來三逕，小隊隣翁詫。
- 明公傑俊人，麟族稱大雅。
- 典刑樣諸老，胸次郁醖藉。
- 西派溯其源，境物入陶寫。
- 才高事無難，隻手擘太華。
- 乘軺始踰嶺，風采賢使者。
- 堂堂開大閫，部屬肅鞾帕。
- 臺端有老蜮，闖影含沙射。
- 孤忠冕旒知，還許河內借。
- 鈴齋安獨處，冷淡閑僧夏。
- 例錢推不受，金貝視土苴。
- 首祠酌泉翁，坐使饕俗化。
- 葭萌細摩拊，生意被原野。
- 循良渤海遂，平理潁川霸。
- 威風戢偷竊，德意銷詭詐。
- 能令颶母伏，默禱雨師灑。
- 開倉散窮閭，儉歲低粒價。
- 貢場宏敞拓，芘士千間厦。
- 歷觀古賢牧，美政公其亞。
- 讒夫真枉了，有識共唾駡。
- 君子竟何傷，徽譽愈膾炙。
- 詔還九棘班，明發不俟駕。
- 傾城送津亭，牽纜不忍捨。
- 老夫前致辭，再拜進離斝。
- 立朝要敢言，切勿效喑啞。
- 此行衆所望，磐石鞏宗社。

## 拼音

- hai3 bin1 lao3 tong2 nian2 ， wu3 zai4 yi1 yu3 xia4 。
- chun1 feng1 wu3 suo1 li4 ， ai4 ri4 pu4 tian2 she4 。
- xi3 wu2 zhuang4 tang2 li4 ， zhui1 zhu2 kuan3 duan4 ma3 。
- ju4 tan2 xu1 tao1 he4 ， de2 chen4 gong1 yu2 xia2 。
- da2 guan1 lai2 san1 jing4 ， xiao3 dui4 lin2 weng1 cha4 。
- ming2 gong1 jie2 jun4 ren2 ， lin2 zu2 cheng1 da4 ya3 。
- dian3 xing2 yang4 zhu1 lao3 ， xiong1 ci4 yu4 yun4 jie4 。
- xi1 pai4 su4 qi2 yuan2 ， jing4 wu4 ru4 tao2 xie3 。
- cai2 gao1 shi4 wu2 nan2 ， zhi1 shou3 bo4 tai4 hua2 。
- cheng2 yao2 shi3 yu2 ling3 ， feng1 cai3 xian2 shi3 zhe3 。
- tang2 tang2 kai1 da4 kun3 ， bu4 shu3 su4 xue1 pa4 。
- tai2 duan1 you3 lao3 yu4 ， chuang3 ying3 han2 sha1 she4 。
- gu1 zhong1 mian3 liu2 zhi1 ， huan2 xu1 he2 nei4 jie4 。
- ling2 zhai1 an1 du2 chu3 ， leng3 dan4 xian2 seng1 xia4 。
- li4 qian2 tui1 bu2 shou4 ， jin1 bei4 shi4 tu3 ju1 。
- shou3 ci2 zhuo2 quan2 weng1 ， zuo4 shi3 tao1 su2 hua4 。
- jia1 meng2 xi4 mo2 fu3 ， sheng1 yi4 bei4 yuan2 ye3 。
- xun2 liang2 bo2 hai3 sui4 ， ping2 li3 ying3 chuan1 ba4 。
- wei1 feng1 ji2 tou1 qie4 ， de2 yi4 xiao1 gui3 zha4 。
- neng2 ling4 ju4 mu3 fu2 ， mo4 dao3 yu3 shi1 sa3 。
- kai1 cang1 san4 qiong2 lü2 ， jian3 sui4 di1 li4 jia4 。
- gong4 chang3 hong2 chang3 tuo4 ， pi2 shi4 qian1 jian4 sha4 。
- li4 guan1 gu3 xian2 mu4 ， mei3 zheng4 gong1 qi2 ya1 。
- chan2 fu1 zhen1 wang3 le0 ， you3 shi2 gong4 tuo4 ma4 。
- jun1 zi3 jing4 he2 shang1 ， hui1 yu4 yu4 kuai4 zhi4 。
- zhao4 huan2 jiu3 ji2 ban1 ， ming2 fa1 bu2 si4 jia4 。
- qing1 cheng2 song4 jin1 ting2 ， qian1 lan3 bu4 ren3 she3 。
- lao3 fu1 qian2 zhi4 ci2 ， zai4 bai4 jin4 li2 jia3 。
- li4 chao2 yao4 gan3 yan2 ， qie4 wu4 xiao4 yin1 ya3 。
- ci3 xing2 zhong4 suo3 wang4 ， pan2 shi2 gong3 zong1 she4 。

## 注释

## 译文

## 赏析
