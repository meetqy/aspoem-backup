---
id: bao-hui-ma-shang-kou-zhan-gan-mei-gan-shi-er-shou-qi-er
title: 馬上口占感梅感事二首  其二
titlePinyin: ma3 shang4 kou3 zhan4 gan3 mei2 gan3 shi4 er4 shou3     qi2 er4
titleSlug: ma-shang-kou-zhan-gan-mei-gan-shi-er-shou-qi-er
author: 包恢
authorPinyin: bao1 hui1
authorSlug: bao-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巡歷郡邑間，人若未厭棄。
- 夾道爭向觀，疑我形孰似。
- 得之道聽餘，咸謂物吐氣。
- 老姦與宿贓，神奪而心悸。
- 預知犯難逃，已多速奔避。
- 先嘗受其賕，今皆償之既。
- 非懾使者來，安得自知畏。
- 予默揆諸心，斯言未深契。
- 一切氣不美，先儒說有味。
- 彝倫若盡去，太半爲鬼魅。
- 禽獸爭食人，殆盈野盈市。
- 迹其所作爲，殆惡過異類。
- 不潔食不飽，甚焉官與吏。
- 慘酷以濟之，甚若豺虎噬。
- 豈直如得情，哀矜至流涕。
- 刑法用當窮，根本惕若厲。
- 豈謂猶有民，能喜使者至。
- 或鞠躬焚香，或遠送旗幟。
- 望來漳民情，願留泉民意。
- 此猶碩果然，不食生可覬。
- 惟知有罪者，患不速去離。
- 何啻千百輩，施行纔一二。
- 自嘆水一杯，孰救炎火熾。
- 傷心復傷心，竟夕不能寐。

## 拼音

- xun2 li4 jun4 yi4 jian4 ， ren2 ruo4 wei4 yan4 qi4 。
- jia1 dao4 zheng1 xiang4 guan1 ， yi2 wo3 xing2 shu2 si4 。
- de2 zhi1 dao4 ting1 yu2 ， xian2 wei4 wu4 tu3 qi4 。
- lao3 jian1 yu3 su4 zang1 ， shen2 duo2 er2 xin1 ji4 。
- yu4 zhi1 fan4 nan2 tao2 ， yi3 duo1 su4 ben1 bi4 。
- xian1 chang2 shou4 qi2 qiu2 ， jin1 jie1 chang2 zhi1 ji4 。
- fei1 she4 shi3 zhe3 lai2 ， an1 de2 zi4 zhi1 wei4 。
- yu3 mo4 kui2 zhu1 xin1 ， si1 yan2 wei4 shen1 qi4 。
- yi2 qie4 qi4 bu4 mei3 ， xian1 ru2 shuo1 you3 wei4 。
- yi2 lun2 ruo4 jin4 qu4 ， tai4 ban4 wei2 gui3 mei4 。
- qin2 shou4 zheng1 shi2 ren2 ， dai4 ying2 ye3 ying2 shi4 。
- ji4 qi2 suo3 zuo4 wei2 ， dai4 e4 guo4 yi4 lei4 。
- bu4 jie2 shi2 bu4 bao3 ， shen4 yan1 guan1 yu3 li4 。
- can3 ku4 yi3 ji4 zhi1 ， shen4 ruo4 chai2 hu3 shi4 。
- qi3 zhi2 ru2 de2 qing2 ， ai1 jin1 zhi4 liu2 ti4 。
- xing2 fa3 yong4 dang1 qiong2 ， gen1 ben3 ti4 ruo4 li4 。
- qi3 wei4 you2 you3 min2 ， neng2 xi3 shi3 zhe3 zhi4 。
- huo4 ju1 gong1 fen2 xiang1 ， huo4 yuan3 song4 qi2 zhi4 。
- wang4 lai2 zhang1 min2 qing2 ， yuan4 liu2 quan2 min2 yi4 。
- ci3 you2 shuo4 guo3 ran2 ， bu4 shi2 sheng1 ke3 ji4 。
- wei2 zhi1 you3 zui4 zhe3 ， huan4 bu2 su4 qu4 li2 。
- he2 chi4 qian1 bai3 bei4 ， shi1 xing2 cai2 yi2 er4 。
- zi4 tan4 shui3 yi4 bei1 ， shu2 jiu4 yan2 huo3 chi4 。
- shang1 xin1 fu4 shang1 xin1 ， jing4 xi1 bu4 neng2 mei4 。

## 注释

## 译文

## 赏析
