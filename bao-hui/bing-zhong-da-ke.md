---
id: bao-hui-bing-zhong-da-ke
title: 病中答客
titlePinyin: bing4 zhong1 da2 ke4
titleSlug: bing-zhong-da-ke
author: 包恢
authorPinyin: bao1 hui1
authorSlug: bao-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客侈言告予，二月春爛如。
- 後過前不及，於今正豐腴。
- 况復晴暄久，行樂人聯車。
- 時鳥啼葫蘆，酤酒醉且呼。
- 遊子偕遊女，爭先耀街衢。
- 被惱訴無處，半是顛狂徒。
- 昔人秉燭遊，過時欲何娛。
- 恨公獨抱病，與時不相扶。
- 容膝斗大室，呻吟何時蘇。
- 奇花將衰謝，綠葉將扶疎。
- 聞鳥聲輒善，能似五柳無。
- 予謂客所羨，眩於形色歟。
- 競千紅萬紫，錦繡不足鋪。
- 變千態萬狀，綵繪不可圖。
- 無一非形色，乃生理緒餘。
- 耳目不能思，心冥獨荒蕪。
- 形形色色者，根本何取諸。
- 藏用而顯仁，顯微元不殊。
- 徒見形色者，不識精在粗。
- 抑豈知造物，不知彼在吾。
- 中和萬物育，皆備我不誣。
- 造物莫窮極，形色纔斯須。
- 物既惟我造，何嘗離須臾。
- 見即常自見，非二常與俱。
- 卧遊不必動，徧遊靡所拘。
- 不在行且疾，速至其神乎。
- 春工盡天巧，衆妙何可譽。
- 病我一形色，千萬曾不瘉。
- 我室非斗大，宇宙此一廬。
- 徒以我視我，無怪爲我吁。
- 徒以斗視室，宜謂局不舒。
- 或者病不樂，我樂人莫踰。
- 反是彼遊人，非樂徒馳驅。
- 僅與蜂蝶輩，逐逐飛盈途。
- 二月雖將盡，吾即風舞雩。
- 客心猶未悟，笑我何其愚。

## 拼音

- ke4 chi3 yan2 gao4 yu3 ， er4 yue4 chun1 lan4 ru2 。
- hou4 guo4 qian2 bu4 ji2 ， wu1 jin1 zheng4 feng1 yu2 。
- kuang4 fu4 qing2 xuan1 jiu3 ， xing2 le4 ren2 lian2 ju1 。
- shi2 niao3 ti2 hu2 lu2 ， gu1 jiu3 zui4 qie3 hu1 。
- you2 zi3 xie2 you2 nü3 ， zheng1 xian1 yao4 jie1 qu2 。
- bei4 nao3 su4 wu2 chu3 ， ban4 shi4 dian1 kuang2 tu2 。
- xi1 ren2 bing3 zhu2 you2 ， guo4 shi2 yu4 he2 yu2 。
- hen4 gong1 du2 bao4 bing4 ， yu3 shi2 bu4 xiang1 fu2 。
- rong2 xi1 dou4 da4 shi4 ， shen1 yin2 he2 shi2 su1 。
- qi2 hua1 jiang1 shuai1 xie4 ， lü4 ye4 jiang1 fu2 shu1 。
- wen2 niao3 sheng1 zhe2 shan4 ， neng2 si4 wu3 liu3 wu2 。
- yu3 wei4 ke4 suo3 xian4 ， xuan4 wu1 xing2 se4 yu2 。
- jing4 qian1 hong2 wan4 zi3 ， jin3 xiu4 bu4 zu2 pu1 。
- bian4 qian1 tai4 wan4 zhuang4 ， cai3 hui4 bu4 ke3 tu2 。
- wu2 yi4 fei1 xing2 se4 ， nai3 sheng1 li3 xu4 yu2 。
- er3 mu4 bu4 neng2 si1 ， xin1 ming2 du2 huang1 wu2 。
- xing2 xing2 se4 se4 zhe3 ， gen1 ben3 he2 qu3 zhu1 。
- cang2 yong4 er2 xian3 ren2 ， xian3 wei1 yuan2 bu4 shu1 。
- tu2 jian4 xing2 se4 zhe3 ， bu4 shi2 jing1 zai4 cu1 。
- yi4 qi3 zhi1 zao4 wu4 ， bu4 zhi1 bi3 zai4 wu2 。
- zhong1 he2 wan4 wu4 yu4 ， jie1 bei4 wo3 bu4 wu1 。
- zao4 wu4 mo4 qiong2 ji2 ， xing2 se4 cai2 si1 xu1 。
- wu4 ji4 wei2 wo3 zao4 ， he2 chang2 li2 xu1 yu2 。
- jian4 ji2 chang2 zi4 jian4 ， fei1 er4 chang2 yu3 ju4 。
- wo4 you2 bu2 bi4 dong4 ， bian4 you2 mi2 suo3 ju1 。
- bu2 zai4 xing2 qie3 ji2 ， su4 zhi4 qi2 shen2 hu1 。
- chun1 gong1 jin4 tian1 qiao3 ， zhong4 miao4 he2 ke3 yu4 。
- bing4 wo3 yi4 xing2 se4 ， qian1 wan4 ceng2 bu2 yu4 。
- wo3 shi4 fei1 dou4 da4 ， yu3 zhou4 ci3 yi4 lu2 。
- tu2 yi3 wo3 shi4 wo3 ， wu2 guai4 wei2 wo3 xu1 。
- tu2 yi3 dou4 shi4 shi4 ， yi2 wei4 ju2 bu4 shu1 。
- huo4 zhe3 bing4 bu2 le4 ， wo3 le4 ren2 mo4 yu2 。
- fan3 shi4 bi3 you2 ren2 ， fei1 le4 tu2 chi2 qu1 。
- jin3 yu3 feng1 die2 bei4 ， zhu2 zhu2 fei1 ying2 tu2 。
- er4 yue4 sui1 jiang1 jin4 ， wu2 ji2 feng1 wu3 yu2 。
- ke4 xin1 you2 wei4 wu4 ， xiao4 wo3 he2 qi2 yu2 。

## 注释

## 译文

## 赏析
