---
id: bao-hui-lin-jiang-he-zao-li-zhong-zhang-yi-sheng-xuan-qiu-shi
title: 臨江閤皂李仲章以省軒求詩
titlePinyin: lin2 jiang1 he2 zao4 li3 zhong4 zhang1 yi3 sheng3 xuan1 qiu2 shi1
titleSlug: lin-jiang-he-zao-li-zhong-zhang-yi-sheng-xuan-qiu-shi
author: 包恢
authorPinyin: bao1 hui1
authorSlug: bao-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 心之精明，不遠伊邇。
- 胸中若正，瞭焉眸子。
- 舉目有證，莫切於視。
- 孰名曰省，少目取義。
- 目當少時，湛湛精睟。
- 其光神全，其見專致。
- 老目爲耆，則與少異。
- 非徒以目，而分老稚。
- 惟目如少，有可取譬。
- 實省在心，省當如是。
- 如開雙明，洞見萬類。
- 心難常存，省不可替。
- 心難常覺，省不可離。
- 心本善者，孰非純懿。
- 心不善者，孰非私利。
- 省與不省，善惡關繫。
- 省者如醒，不省如醉。
- 省者如寢，不省如寐。
- 省者如活，不省如斃。
- 果能自省，卓然奮勵。
- 暗室不欺，屋漏不愧。
- 如目萬象，無有掩蔽。
- 一不自省，冥然罔記。
- 外物交引，內無紛熾。
- 如目老昏，無非障翳。
- 二者相遠，宜知敬忌。
- 聶君少年，有目可貴。
- 以省名軒，軒豁無滯。
- 惟道無窮，要在遠詣。
- 惟言多窮，要履實地。
- 惟難有常，勉無失墜。

## 拼音

- xin1 zhi1 jing1 ming2 ， bu4 yuan3 yi1 er3 。
- xiong1 zhong1 ruo4 zheng4 ， liao4 yan1 mou2 zi0 。
- ju3 mu4 you3 zheng4 ， mo4 qie4 wu1 shi4 。
- shu2 ming2 yue1 sheng3 ， shao3 mu4 qu3 yi4 。
- mu4 dang1 shao3 shi2 ， zhan4 zhan4 jing1 sui4 。
- qi2 guang1 shen2 quan2 ， qi2 jian4 zhuan1 zhi4 。
- lao3 mu4 wei2 qi2 ， ze2 yu3 shao3 yi4 。
- fei1 tu2 yi3 mu4 ， er2 fen1 lao3 zhi4 。
- wei2 mu4 ru2 shao3 ， you3 ke3 qu3 pi4 。
- shi2 sheng3 zai4 xin1 ， sheng3 dang1 ru2 shi4 。
- ru2 kai1 shuang1 ming2 ， dong4 jian4 wan4 lei4 。
- xin1 nan2 chang2 cun2 ， sheng3 bu4 ke3 ti4 。
- xin1 nan2 chang2 jue2 ， sheng3 bu4 ke3 li2 。
- xin1 ben3 shan4 zhe3 ， shu2 fei1 chun2 yi4 。
- xin1 bu2 shan4 zhe3 ， shu2 fei1 si1 li4 。
- sheng3 yu3 bu4 sheng3 ， shan4 e4 guan1 xi4 。
- sheng3 zhe3 ru2 xing3 ， bu4 sheng3 ru2 zui4 。
- sheng3 zhe3 ru2 qin3 ， bu4 sheng3 ru2 mei4 。
- sheng3 zhe3 ru2 huo2 ， bu4 sheng3 ru2 bi4 。
- guo3 neng2 zi4 xing3 ， zhuo2 ran2 fen4 li4 。
- an4 shi4 bu4 qi1 ， wu1 lou4 bu2 kui4 。
- ru2 mu4 wan4 xiang4 ， wu2 you3 yan3 bi4 。
- yi2 bu2 zi4 sheng3 ， ming2 ran2 wang3 ji4 。
- wai4 wu4 jiao1 yin3 ， nei4 wu2 fen1 chi4 。
- ru2 mu4 lao3 hun1 ， wu2 fei1 zhang4 yi4 。
- er4 zhe3 xiang1 yuan3 ， yi2 zhi1 jing4 ji4 。
- nie4 jun1 shao4 nian2 ， you3 mu4 ke3 gui4 。
- yi3 sheng3 ming2 xuan1 ， xuan1 huo1 wu2 zhi4 。
- wei2 dao4 wu2 qiong2 ， yao4 zai4 yuan3 yi4 。
- wei2 yan2 duo1 qiong2 ， yao4 lü3 shi2 di4 。
- wei2 nan2 you3 chang2 ， mian3 wu2 shi1 zhui4 。

## 注释

## 译文

## 赏析
