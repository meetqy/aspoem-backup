---
id: shi-zun-shi-yi-xiu-duo-luo-li-wang-sheng-zheng-xin-ji
title: 依修多羅立往生正信偈
titlePinyin: yi1 xiu1 duo1 luo2 li4 wang3 sheng1 zheng4 xin4 ji4
titleSlug: yi-xiu-duo-luo-li-wang-sheng-zheng-xin-ji
author: 釋遵式
authorPinyin: shi4 zun1 shi4
authorSlug: shi-zun-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 稽首西方安樂剎，彌陀世主大慈尊。
- 我依種種修多羅，成就往生决定信。
- 住大乘者清凈心，十念念彼無量壽。
- 臨終夢佛定往生，大寶積經如是說。
- 五逆地獄衆火現，值善知識發猛心。
- 十念稱佛即往生，十六觀經如是說。
- 若有歡喜信樂心，下至十念即往生。
- 若不爾者不成佛，四十八願如是說。
- 諸有聞名生至心，一念迴向即往生。
- 唯除五逆謗正法，無量壽經如是說。
- 臨終不能觀及念，但作生意知有佛。
- 此人氣絕即往生，大法鼓經如是說。
- 一日一夜懸繒蓋，專念往生心不斷。
- 卧中夢佛即往生，無量壽經如是說。
- 晝夜一日稱佛名，殷勤精進不斷絕。
- 展轉相勸同往生，大悲經中如是說。
- 一日二日若七日，執持名號心不亂。
- 佛現其前即往生，阿彌陀經如是說。
- 若人聞彼阿彌陀，一日二日若過等。
- 繫念現前即往生，般舟經中如是說。
- 十日十夜六時中，五體禮佛念不斷。
- 現見彼佛即往生，鼓音王經如是說。
- 十日十夜持齋戒，懸繒幡蓋然香燈。
- 繫念不斷得往生，無量壽經如是說。
- 若人專念一方佛，或行或坐七七日。
- 現身見佛即往生，大集經中如是說。
- 若人自誓常經行，九十日中不坐卧。
- 三昧中見阿彌陀，佛立經中如是說。
- 若人端坐正西向，九十日中常念佛。
- 能成三昧生佛前，文殊般若如是說。
- 我於衆經頌少分，如是說者無窮盡。
- 願同聞者生正信，佛語真實無欺誑。

## 拼音

- ji1 shou3 xi1 fang1 an1 le4 cha4 ， mi2 tuo2 shi4 zhu3 da4 ci2 zun1 。
- wo3 yi1 zhong3 zhong3 xiu1 duo1 luo2 ， cheng2 jiu4 wang3 sheng1 jue2 ding4 xin4 。
- zhu4 da4 cheng2 zhe3 qing1 jing4 xin1 ， shi2 nian4 nian4 bi3 wu2 liang2 shou4 。
- lin2 zhong1 meng4 fo2 ding4 wang3 sheng1 ， da4 bao3 ji1 jing1 ru2 shi4 shuo1 。
- wu3 ni4 di4 yu4 zhong4 huo3 xian4 ， zhi2 shan4 zhi1 shi2 fa1 meng3 xin1 。
- shi2 nian4 cheng1 fo2 ji2 wang3 sheng1 ， shi2 liu4 guan1 jing1 ru2 shi4 shuo1 。
- ruo4 you3 huan1 xi3 xin4 le4 xin1 ， xia4 zhi4 shi2 nian4 ji2 wang3 sheng1 。
- ruo4 bu4 er3 zhe3 bu4 cheng2 fo2 ， si4 shi2 ba1 yuan4 ru2 shi4 shuo1 。
- zhu1 you3 wen2 ming2 sheng1 zhi4 xin1 ， yi2 nian4 hui2 xiang4 ji2 wang3 sheng1 。
- wei2 chu2 wu3 ni4 bang4 zheng4 fa3 ， wu2 liang2 shou4 jing1 ru2 shi4 shuo1 。
- lin2 zhong1 bu4 neng2 guan1 ji2 nian4 ， dan4 zuo4 sheng1 yi4 zhi1 you3 fo2 。
- ci3 ren2 qi4 jue2 ji2 wang3 sheng1 ， da4 fa3 gu3 jing1 ru2 shi4 shuo1 。
- yi2 ri4 yi2 ye4 xuan2 zeng1 gai4 ， zhuan1 nian4 wang3 sheng1 xin1 bu2 duan4 。
- wo4 zhong1 meng4 fo2 ji2 wang3 sheng1 ， wu2 liang2 shou4 jing1 ru2 shi4 shuo1 。
- zhou4 ye4 yi2 ri4 cheng1 fo2 ming2 ， yin1 qin2 jing1 jin4 bu2 duan4 jue2 。
- zhan3 zhuan3 xiang1 quan4 tong2 wang3 sheng1 ， da4 bei1 jing1 zhong1 ru2 shi4 shuo1 。
- yi2 ri4 er4 ri4 ruo4 qi1 ri4 ， zhi2 chi2 ming2 hao4 xin1 bu2 luan4 。
- fo2 xian4 qi2 qian2 ji2 wang3 sheng1 ， a1 mi2 tuo2 jing1 ru2 shi4 shuo1 。
- ruo4 ren2 wen2 bi3 a1 mi2 tuo2 ， yi2 ri4 er4 ri4 ruo4 guo4 deng3 。
- xi4 nian4 xian4 qian2 ji2 wang3 sheng1 ， ban1 zhou1 jing1 zhong1 ru2 shi4 shuo1 。
- shi2 ri4 shi2 ye4 liu4 shi2 zhong1 ， wu3 ti3 li3 fo2 nian4 bu2 duan4 。
- xian4 jian4 bi3 fo2 ji2 wang3 sheng1 ， gu3 yin1 wang2 jing1 ru2 shi4 shuo1 。
- shi2 ri4 shi2 ye4 chi2 zhai1 jie4 ， xuan2 zeng1 fan1 gai4 ran2 xiang1 deng1 。
- xi4 nian4 bu2 duan4 de2 wang3 sheng1 ， wu2 liang2 shou4 jing1 ru2 shi4 shuo1 。
- ruo4 ren2 zhuan1 nian4 yi4 fang1 fo2 ， huo4 xing2 huo4 zuo4 qi1 qi1 ri4 。
- xian4 shen1 jian4 fo2 ji2 wang3 sheng1 ， da4 ji2 jing1 zhong1 ru2 shi4 shuo1 。
- ruo4 ren2 zi4 shi4 chang2 jing1 xing2 ， jiu3 shi2 ri4 zhong1 bu2 zuo4 wo4 。
- san1 mei4 zhong1 jian4 a1 mi2 tuo2 ， fo2 li4 jing1 zhong1 ru2 shi4 shuo1 。
- ruo4 ren2 duan1 zuo4 zheng4 xi1 xiang4 ， jiu3 shi2 ri4 zhong1 chang2 nian4 fo2 。
- neng2 cheng2 san1 mei4 sheng1 fo2 qian2 ， wen2 shu1 bo1 re3 ru2 shi4 shuo1 。
- wo3 wu1 zhong4 jing1 song4 shao3 fen1 ， ru2 shi4 shuo1 zhe3 wu2 qiong2 jin4 。
- yuan4 tong2 wen2 zhe3 sheng1 zheng4 xin4 ， fo2 yu3 zhen1 shi2 wu2 qi1 kuang2 。

## 注释

## 译文

## 赏析
