---
id: cheng-gong-xu-ti-hui-qing-jian-fu-gong-chang-ge
title: 題會慶建福宮長歌
titlePinyin: ti2 hui4 qing4 jian4 fu2 gong1 chang2 ge1
titleSlug: ti-hui-qing-jian-fu-gong-chang-ge
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 赤城峩峩五嶽尊，帝命作鎮西南坤。
- 崇岡遠自太白分，旁騫三峩下荆門。
- 黛面負扆如帝宸，羣峰翼趨候臨軒。
- 眈眈千柱樓雲根，黍禾之福此駿奔。
- 叢霄其上爲崑崙，上帝宮闕森五雲。
- 統御三界庀列真，精廬福地周八垠。
- 稽首丈人希夷君，鼎峙潜廬猶弟昆。
- 仙班峻極何司存，事嚴跡秘誰得聞。
- 我亦三生師玄元，失脚世網如籠樊。
- 雨淚懺洗一炷熏，琅函蘂笈披靈文。
- 龍蹻無路尋軒轅，洪崖何處避俗喧。
- 上皇羅家插青旻，麻姑公遠相爲鄰。
- 欲往從之躡飈輪，凡骨未蛻空逡巡。
- 白雲英爽恐未泯，似聞樵叟猶花坪。
- 高尚無爲默不言，遺世獨立非不仁。
- 世自迫隘汙我清，一杯聊共雲端論。
- 松風忽作天籟鳴，浮雲富貴何足云。
- 度世可不保此身，寸田荆棘當鋤耘。
- 鬰儀結璘時吐吞，不願泛海尋蓬瀛。
- 不願駕鶴朝玉京，只願餐霞餌黄精。
- 閉息默坐持洞經，長與玉皇爲外臣。

## 拼音

- chi4 cheng2 e2 e2 wu3 yue4 zun1 ， di4 ming4 zuo4 zhen4 xi1 nan2 kun1 。
- chong2 gang1 yuan3 zi4 tai4 bai2 fen1 ， pang2 qian1 san1 e2 xia4 jing1 men2 。
- dai4 mian4 fu4 yi3 ru2 di4 chen2 ， qun2 feng1 yi4 qu1 hou4 lin2 xuan1 。
- dan1 dan1 qian1 zhu4 lou2 yun2 gen1 ， shu3 he2 zhi1 fu2 ci3 jun4 ben1 。
- cong2 xiao1 qi2 shang4 wei2 kun1 lun2 ， shang4 di4 gong1 que4 sen1 wu3 yun2 。
- tong3 yu4 san1 jie4 pi3 lie4 zhen1 ， jing1 lu2 fu2 di4 zhou1 ba1 yin2 。
- qi3 shou3 zhang4 ren2 xi1 yi2 jun1 ， ding3 zhi4 qian2 lu2 you2 di4 kun1 。
- xian1 ban1 jun4 ji2 he2 si1 cun2 ， shi4 yan2 ji4 mi4 shui2 de2 wen2 。
- wo3 yi4 san1 sheng1 shi1 xuan2 yuan2 ， shi1 jiao3 shi4 wang3 ru2 long2 fan2 。
- yu3 lei4 chan4 xi3 yi2 zhu4 xun1 ， lang2 han2 rui3 ji2 pi1 ling2 wen2 。
- long2 qiao1 wu2 lu4 xun2 xuan1 yuan2 ， hong2 ya2 he2 chu3 bi4 su2 xuan1 。
- shang4 huang2 luo2 jia1 cha1 qing1 min2 ， ma2 gu1 gong1 yuan3 xiang1 wei2 lin2 。
- yu4 wang3 cong2 zhi1 nie4 biao1 lun2 ， fan2 gu3 wei4 tui4 kong1 qun1 xun2 。
- bai2 yun2 ying1 shuang3 kong3 wei4 min3 ， si4 wen2 qiao2 sou3 you2 hua1 ping2 。
- gao1 shang4 wu2 wei2 mo4 bu4 yan2 ， yi2 shi4 du2 li4 fei1 bu4 ren2 。
- shi4 zi4 po4 ai4 wu1 wo3 qing1 ， yi4 bei1 liao2 gong4 yun2 duan1 lun4 。
- song1 feng1 hu1 zuo4 tian1 lai4 ming2 ， fu2 yun2 fu4 gui4 he2 zu2 yun2 。
- du4 shi4 ke3 bu4 bao3 ci3 shen1 ， cun4 tian2 jing1 ji2 dang1 chu2 yun2 。
- yu4 yi2 jie2 lin2 shi2 tu3 tun1 ， bu2 yuan4 fan4 hai3 xun2 peng2 ying2 。
- bu2 yuan4 jia4 he4 chao2 yu4 jing1 ， zhi1 yuan4 can1 xia2 er3 huang2 jing1 。
- bi4 xi1 mo4 zuo4 chi2 dong4 jing1 ， chang2 yu3 yu4 huang2 wei2 wai4 chen2 。

## 注释

## 译文

## 赏析
