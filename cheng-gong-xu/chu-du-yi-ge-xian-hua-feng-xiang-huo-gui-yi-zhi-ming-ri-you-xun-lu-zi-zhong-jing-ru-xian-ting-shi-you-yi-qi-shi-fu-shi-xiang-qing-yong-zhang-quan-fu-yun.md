---
id: cheng-gong-xu-chu-du-yi-ge-xian-hua-feng-xiang-huo-gui-yi-zhi-ming-ri-you-xun-lu-zi-zhong-jing-ru-xian-ting-shi-you-yi-qi-shi-fu-shi-xiang-qing-yong-zhang-quan-fu-yun
title: 初度詣葛仙化奉香火歸邑之明日有馴鹿自中徑入縣庭士友異其事賦詩相慶用張權父韻
titlePinyin: chu1 du4 yi4 ge3 xian1 hua4 feng4 xiang1 huo3 gui1 yi4 zhi1 ming2 ri4 you3 xun4 lu4 zi4 zhong1 jing4 ru4 xian4 ting2 shi4 you3 yi4 qi2 shi4 fu4 shi1 xiang1 qing4 yong4 zhang1 quan2 fu4 yun4
titleSlug: chu-du-yi-ge-xian-hua-feng-xiang-huo-gui-yi-zhi-ming-ri-you-xun-lu-zi-zhong-jing-ru-xian-ting-shi-you-yi-qi-shi-fu-shi-xiang-qing-yong-zhang-quan-fu-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閬風觴九醖，膾鯨羞玉麟。
- 宿命憶往劫，隠訣聞至人。
- 失脚五濁海，未泯一念仁。
- 就盈紀良月，揆度逢佳辰。
- 深恩感顧復，瓣香謁仙真。
- 同來山中吏，得非我同倫。
- 巖泉千仞雪，澗草四時春。
- 雅嗜自幽閒，胡爲此逡巡。
- 憐我久埃𡏖，爲記三生因。
- 野性欣得友，不待呼孔賓。
- 鼓瑟趣升歌，明當下溫淪。
- 嘉燕屬君等，努力語去陳。
- 靈囿豈予慕，願交惟梓椿。
- 方寸有玄感，清都寧隔塵。

## 拼音

- lang4 feng1 shang1 jiu3 yun4 ， kuai4 jing1 xiu1 yu4 lin2 。
- su4 ming4 yi4 wang3 jie2 ， yin3 jue2 wen2 zhi4 ren2 。
- shi1 jiao3 wu3 zhuo2 hai3 ， wei4 min3 yi2 nian4 ren2 。
- jiu4 ying2 ji4 liang2 yue4 ， kui2 du4 feng2 jia1 chen2 。
- shen1 en1 gan3 gu4 fu4 ， ban4 xiang1 ye4 xian1 zhen1 。
- tong2 lai2 shan1 zhong1 li4 ， de2 fei1 wo3 tong2 lun2 。
- yan2 quan2 qian1 ren4 xue3 ， jian4 cao3 si4 shi2 chun1 。
- ya3 shi4 zi4 you1 xian2 ， hu2 wei2 ci3 qun1 xun2 。
- lian2 wo3 jiu3 ai1 𡏖， wei2 ji4 san1 sheng1 yin1 。
- ye3 xing4 xin1 de2 you3 ， bu2 dai4 hu1 kong3 bin1 。
- gu3 se4 qu4 sheng1 ge1 ， ming2 dang1 xia4 wen1 lun2 。
- jia1 yan4 shu3 jun1 deng3 ， nu3 li4 yu3 qu4 chen2 。
- ling2 you4 qi3 yu3 mu4 ， yuan4 jiao1 wei2 zi3 chun1 。
- fang1 cun4 you3 xuan2 gan3 ， qing1 dou1 ning2 ge2 chen2 。

## 注释

## 译文

## 赏析
