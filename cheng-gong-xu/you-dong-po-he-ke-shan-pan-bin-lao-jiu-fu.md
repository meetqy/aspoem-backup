---
id: cheng-gong-xu-you-dong-po-he-ke-shan-pan-bin-lao-jiu-fu
title: 遊東坡和柯山潘邠老舊賦
titlePinyin: you2 dong1 po1 he2 ke1 shan1 pan1 bin1 lao3 jiu4 fu4
titleSlug: you-dong-po-he-ke-shan-pan-bin-lao-jiu-fu
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 恭惟廊廟具，歲晚落江湖。
- 豈不三緘舌，深慙七尺軀。
- 若爲周士貴，翻作楚囚拘。
- 詩款催供上，皇聰莫可呼。
- 孔融成幸免，柳子豈真愚。
- 瓢酒那能醉，叉錢可得腴。
- 貧雖無四壁，夢不到清都。
- 赤壁一枝笛，寒溪十幅蒲。
- 故交同縞紵，廢壘借耰耡。
- 未分徑爭捷，可憐錐也無。
- 是非端自定，流落坐成迂。
- 四海老泉水，一時丹穴雛。
- 士皆憐大器，手不轉洪樞。
- 擬問靈蓍卜，難憑造化爐。
- 喑喑櫪下馬，汎汎水中鳬。
- 富貴危探虎，烟波夢釣鱸。
- 定知鏗舍瑟，終不亂吹竽。
- 榛莽開金地，江山稱畫圖。
- 何當麾斗柄，相與第天吳。
- 生世須如此，不然非丈夫。

## 拼音

- gong1 wei2 lang2 miao4 ju4 ， sui4 wan3 luo4 jiang1 hu2 。
- qi3 bu4 san1 jian1 she2 ， shen1 can2 qi1 chi3 qu1 。
- ruo4 wei2 zhou1 shi4 gui4 ， fan1 zuo4 chu3 qiu2 ju1 。
- shi1 kuan3 cui1 gong4 shang4 ， huang2 cong1 mo4 ke3 hu1 。
- kong3 rong2 cheng2 xing4 mian3 ， liu3 zi3 qi3 zhen1 yu2 。
- piao2 jiu3 na4 neng2 zui4 ， cha1 qian2 ke3 de2 yu2 。
- pin2 sui1 wu2 si4 bi4 ， meng4 bu2 dao4 qing1 dou1 。
- chi4 bi4 yi4 zhi1 di2 ， han2 xi1 shi2 fu2 pu2 。
- gu4 jiao1 tong2 gao3 zhu4 ， fei4 lei3 jie4 you1 chu2 。
- wei4 fen1 jing4 zheng1 jie2 ， ke3 lian2 zhui1 ye3 wu2 。
- shi4 fei1 duan1 zi4 ding4 ， liu2 luo4 zuo4 cheng2 yu1 。
- si4 hai3 lao3 quan2 shui3 ， yi4 shi2 dan1 xue2 chu2 。
- shi4 jie1 lian2 da4 qi4 ， shou3 bu4 zhuan3 hong2 shu1 。
- ni3 wen4 ling2 shi1 bu3 ， nan2 ping2 zao4 hua4 lu2 。
- yin1 yin1 li4 xia4 ma3 ， fan4 fan4 shui3 zhong1 fu2 。
- fu4 gui4 wei1 tan4 hu3 ， yan1 bo1 meng4 diao4 lu2 。
- ding4 zhi1 keng1 she4 se4 ， zhong1 bu2 luan4 chui1 yu2 。
- zhen1 mang3 kai1 jin1 di4 ， jiang1 shan1 cheng1 hua4 tu2 。
- he2 dang1 hui1 dou3 bing3 ， xiang1 yu3 di4 tian1 wu2 。
- sheng1 shi4 xu1 ru2 ci3 ， bu4 ran2 fei1 zhang4 fu0 。

## 注释

## 译文

## 赏析
