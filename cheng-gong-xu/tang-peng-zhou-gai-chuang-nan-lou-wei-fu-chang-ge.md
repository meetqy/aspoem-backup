---
id: cheng-gong-xu-tang-peng-zhou-gai-chuang-nan-lou-wei-fu-chang-ge
title: 唐彭州改創南樓爲賦長歌
titlePinyin: tang2 peng2 zhou1 gai3 chuang4 nan2 lou2 wei2 fu4 chang2 ge1
titleSlug: tang-peng-zhou-gai-chuang-nan-lou-wei-fu-chang-ge
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 小洛陽城春日釅，翠幙家家誇國艷。
- 圍花命酒十日狂，何如水月山雲日日長相見。
- 西州藩牧最佳處，古木陰森湖瀲灧。
- 湖漘傑觀倚南牆，剝雨催風歲久不能繕。
- 後先知有幾賢牧，因循何啻閲亭傳。
- 算緡懼不貸主計，星火那能卹諸縣。
- 丹崖唐侯來布宣，世故平生金百鍊。
- 能將姦穽先杜斂，不勞民膜加鍼砭。
- 焦心常念足公儲，退食遑暇娛賓燕。
- 迨茲再稔治最成，聊爾計工財力羨。
- 岧嶢飛檻抗雲表，顯敞華堂屹湖面。
- 搜攬一州勝處尋丈間，恍覺蓬萊鼇首抃。
- 樓成侯已迫瓜戍，澹雲寒烟有餘戀。
- 君不見高詹事，吟詩花嶼巴箋絢。
- 又不見宋朝散，照坐鞋紅玉壺勸。
- 至今子美子瞻詩集中，能使吾州千古風流擅。
- 唐侯美政前哲同，能自勒文比黄絹。
- 謭陋愧我拙吟咏，漫綰秋蛇汙碑篆。
- 江山風月今猶昔，墨客詞人元不欠。
- 誰能落筆萬丈飛晴虹，九鼎雪山之銀堋江練。

## 拼音

- xiao3 luo4 yang2 cheng2 chun1 ri4 yan4 ， cui4 mu4 jia1 jia1 kua1 guo2 yan4 。
- wei2 hua1 ming4 jiu3 shi2 ri4 kuang2 ， he2 ru2 shui3 yue4 shan1 yun2 ri4 ri4 chang2 xiang1 jian4 。
- xi1 zhou1 fan1 mu4 zui4 jia1 chu3 ， gu3 mu4 yin1 sen1 hu2 lian4 yan4 。
- hu2 chun2 jie2 guan1 yi3 nan2 qiang2 ， bao1 yu3 cui1 feng1 sui4 jiu3 bu4 neng2 shan4 。
- hou4 xian1 zhi1 you3 ji1 xian2 mu4 ， yin1 xun2 he2 chi4 yue4 ting2 chuan2 。
- suan4 min2 ju4 bu2 dai4 zhu3 ji4 ， xing1 huo3 na4 neng2 xu4 zhu1 xian4 。
- dan1 ya2 tang2 hou2 lai2 bu4 xuan1 ， shi4 gu4 ping2 sheng1 jin1 bai3 lian4 。
- neng2 jiang1 jian1 jing3 xian1 du4 lian3 ， bu4 lao2 min2 mo2 jia1 zhen1 bian1 。
- jiao1 xin1 chang2 nian4 zu2 gong1 chu3 ， tui4 shi2 huang2 xia2 yu2 bin1 yan4 。
- dai4 zi1 zai4 ren3 zhi4 zui4 cheng2 ， liao2 er3 ji4 gong1 cai2 li4 xian4 。
- tiao2 yao2 fei1 jian4 kang4 yun2 biao3 ， xian3 chang3 hua2 tang2 yi4 hu2 mian4 。
- sou1 lan3 yi4 zhou1 sheng4 chu3 xun2 zhang4 jian4 ， huang3 jue2 peng2 lai2 ao2 shou3 bian4 。
- lou2 cheng2 hou2 yi3 po4 gua1 shu4 ， dan4 yun2 han2 yan1 you3 yu2 lian4 。
- jun1 bu2 jian4 gao1 zhan1 shi4 ， yin2 shi1 hua1 yu3 ba1 jian1 xuan4 。
- you4 bu2 jian4 song4 chao2 san4 ， zhao4 zuo4 xie2 hong2 yu4 hu2 quan4 。
- zhi4 jin1 zi3 mei3 zi3 zhan1 shi1 ji2 zhong1 ， neng2 shi3 wu2 zhou1 qian1 gu3 feng1 liu2 shan4 。
- tang2 hou2 mei3 zheng4 qian2 zhe2 tong2 ， neng2 zi4 le4 wen2 bi3 huang2 juan4 。
- jian3 lou4 kui4 wo3 zhuo1 yin2 yong3 ， man4 wan3 qiu1 she2 wu1 bei1 zhuan4 。
- jiang1 shan1 feng1 yue4 jin1 you2 xi1 ， mo4 ke4 ci2 ren2 yuan2 bu2 qian4 。
- shui2 neng2 luo4 bi3 wan4 zhang4 fei1 qing2 hong2 ， jiu3 ding3 xue3 shan1 zhi1 yin2 peng2 jiang1 lian4 。

## 注释

## 译文

## 赏析
