---
id: cheng-gong-xu-shou-dong-shi-yang-shang-shu
title: 壽東師楊尚書
titlePinyin: shou4 dong1 shi1 yang2 shang4 shu1
titleSlug: shou-dong-shi-yang-shang-shu
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年拜公北定堂，中秋翫月喧絲簧。
- 長風趣駕泝江艇，恨不初度𣂏一觴。
- 轉頭玉鑑秋又滿，北定風景遥相望。
- 寸心炯炯千里共，欲往從之川路長。
- 五年爲帝屏南服，掃清塞塵爲樂鄉。
- 盡捐歲糴爲丁壯，米斛二萬饒積倉。
- 民無箕斂士宿飽，一面屹立如金湯。
- 平安遥夜飛炬火，燕寢永晝凝清香。
- 雅知烹鮮不可擾，豈無發硎善而藏。
- 官閒選勝極曠奧，天巧爲公時雨暘。
- 五峰講席環子佩，北巖布金開道場。
- 要將名教植根本，參以佛法芟莠稂。
- 君不見海觀烟濤碧萬頃，衛公心眼周八荒。
- 又不見開福浮屠玉千尺，給事願力同覺皇。
- 得如我公志淑艾，未許二老相頡頏。
- 眇然人物殊乏使，鼎來事會那可常。
- 維北有斗天喉舌，乃作福星私一方。
- 何不喚歸坐巖廊，五色線補舜衣裳。
- 拓開賢路舊荆棘，勿遣旄頭森角芒。
- 腐儒憂世心慷慨，百未一成鬢蒼浪。
- 公憐不麾客倚牆，肯借齒頰加雌黄。
- 頌言我豈知己私，民亦勞止須小康。
- 岐山之顛豈無巢鳳凰，何時口銜瑞圖飛高岡。
- 我亦刷翅相從千仞翔，引吭一聲鳴朝陽，請賦卷阿之詩之九章。

## 拼音

- qu4 nian2 bai4 gong1 bei3 ding4 tang2 ， zhong1 qiu1 wan2 yue4 xuan1 si1 huang2 。
- chang2 feng1 qu4 jia4 su4 jiang1 ting3 ， hen4 bu4 chu1 du4 𣂏 yi4 shang1 。
- zhuan3 tou2 yu4 jian4 qiu1 you4 man3 ， bei3 ding4 feng1 jing3 yao2 xiang1 wang4 。
- cun4 xin1 jiong3 jiong3 qian1 li3 gong4 ， yu4 wang3 cong2 zhi1 chuan1 lu4 chang2 。
- wu3 nian2 wei2 di4 ping2 nan2 fu2 ， sao3 qing1 sai1 chen2 wei2 le4 xiang1 。
- jin4 juan1 sui4 di2 wei2 ding1 zhuang4 ， mi3 hu2 er4 wan4 rao2 ji1 cang1 。
- min2 wu2 ji1 lian3 shi4 su4 bao3 ， yi2 mian4 yi4 li4 ru2 jin1 tang1 。
- ping2 an1 yao2 ye4 fei1 ju4 huo3 ， yan4 qin3 yong3 zhou4 ning2 qing1 xiang1 。
- ya3 zhi1 peng1 xian1 bu4 ke3 rao3 ， qi3 wu2 fa1 xing2 shan4 er2 cang2 。
- guan1 xian2 xuan3 sheng4 ji2 kuang4 ao4 ， tian1 qiao3 wei2 gong1 shi2 yu3 yang2 。
- wu3 feng1 jiang3 xi2 huan2 zi3 pei4 ， bei3 yan2 bu4 jin1 kai1 dao4 chang3 。
- yao4 jiang1 ming2 jiao4 zhi2 gen1 ben3 ， can1 yi3 fo2 fa3 shan1 you3 lang2 。
- jun1 bu2 jian4 hai3 guan1 yan1 tao1 bi4 wan4 qing3 ， wei4 gong1 xin1 yan3 zhou1 ba1 huang1 。
- you4 bu2 jian4 kai1 fu2 fu2 tu2 yu4 qian1 chi3 ， gei3 shi4 yuan4 li4 tong2 jue2 huang2 。
- de2 ru2 wo3 gong1 zhi4 shu1 ai4 ， wei4 xu1 er4 lao3 xiang1 jie2 hang2 。
- miao3 ran2 ren2 wu4 shu1 fa2 shi3 ， ding3 lai2 shi4 hui4 na4 ke3 chang2 。
- wei2 bei3 you3 dou4 tian1 hou2 she2 ， nai3 zuo4 fu2 xing1 si1 yi4 fang1 。
- he2 bu2 huan4 gui1 zuo4 yan2 lang2 ， wu3 se4 xian4 bu3 shun4 yi1 shang0 。
- tuo4 kai1 xian2 lu4 jiu4 jing1 ji2 ， wu4 qian3 mao2 tou2 sen1 jiao3 mang2 。
- fu3 ru2 you1 shi4 xin1 kang1 kai3 ， bai3 wei4 yi4 cheng2 bin4 cang1 lang4 。
- gong1 lian2 bu4 hui1 ke4 yi3 qiang2 ， ken3 jie4 chi3 jia2 jia1 ci2 huang2 。
- song4 yan2 wo3 qi3 zhi1 ji3 si1 ， min2 yi4 lao2 zhi3 xu1 xiao3 kang1 。
- qi2 shan1 zhi1 dian1 qi3 wu2 chao2 feng4 huang2 ， he2 shi2 kou3 xian2 rui4 tu2 fei1 gao1 gang1 。
- wo3 yi4 shua1 chi4 xiang1 cong2 qian1 ren4 xiang2 ， yin3 hang2 yi4 sheng1 ming2 chao2 yang2 ， qing3 fu4 juan4 a1 zhi1 shi1 zhi1 jiu3 zhang1 。

## 注释

## 译文

## 赏析
