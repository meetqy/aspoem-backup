---
id: cheng-gong-xu-jian-mi-shu-lang-liu-hou-chu-shou-long-shu-fen-yun-de-ting-zi
title: 餞秘書郎劉侯出守龍舒分韻得亭字
titlePinyin: jian4 mi4 shu1 lang2 liu2 hou2 chu1 shou3 long2 shu1 fen1 yun4 de2 ting2 zi4
titleSlug: jian-mi-shu-lang-liu-hou-chu-shou-long-shu-fen-yun-de-ting-zi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皖伯疏封有故城，新堂猶寶李翺銘。
- 三峰秀出塵區外，二水空流戰血腥。
- 在昔建邦專地勢，祇今誤計寄沙汀。
- 集鴻底處容棲宿，冠鶡何人稱使令。
- 輪對適當三館彥，忠純能聳四聰聽。
- 俄聞命綰邦侯組，應是名題御坐屏。
- 地有險夷何可擇，事方艱棘不遑寧。
- 扶持羸憊爲耕叟，收斂奸雄作戰丁。
- 遺愛重尋朱邑廟，壯圖仍訪呂蒙亭。
- 可能舊觀珠還浦，試拓新規刃發硎。
- 少待烽烟清紫塞，却持筆橐侍彤庭。
- 男兒莫作分携恨，勳業相期汗簡青。

## 拼音

- wan3 bo2 shu1 feng1 you3 gu4 cheng2 ， xin1 tang2 you2 bao3 li3 ao2 ming2 。
- san1 feng1 xiu4 chu1 chen2 qu1 wai4 ， er4 shui3 kong1 liu2 zhan4 xue4 xing1 。
- zai4 xi1 jian4 bang1 zhuan1 di4 shi4 ， qi2 jin1 wu4 ji4 ji4 sha1 ting1 。
- ji2 hong2 di3 chu3 rong2 qi1 su4 ， guan1 he2 he2 ren2 cheng1 shi3 ling4 。
- lun2 dui4 shi4 dang1 san1 guan3 yan4 ， zhong1 chun2 neng2 song3 si4 cong1 ting1 。
- e2 wen2 ming4 wan3 bang1 hou2 zu3 ， ying1 shi4 ming2 ti2 yu4 zuo4 ping2 。
- di4 you3 xian3 yi2 he2 ke3 ze2 ， shi4 fang1 jian1 ji2 bu4 huang2 ning2 。
- fu2 chi2 lei2 bei4 wei2 geng1 sou3 ， shou1 lian3 jian1 xiong2 zuo4 zhan4 ding1 。
- yi2 ai4 zhong4 xun2 zhu1 yi4 miao4 ， zhuang4 tu2 reng2 fang3 lü3 meng2 ting2 。
- ke3 neng2 jiu4 guan1 zhu1 huan2 pu3 ， shi4 tuo4 xin1 gui1 ren4 fa1 xing2 。
- shao3 dai1 feng1 yan1 qing1 zi3 sai1 ， que4 chi2 bi3 tuo2 shi4 tong2 ting2 。
- nan2 er2 mo4 zuo4 fen1 xie2 hen4 ， xun1 ye4 xiang1 qi1 han4 jian3 qing1 。

## 注释

## 译文

## 赏析
