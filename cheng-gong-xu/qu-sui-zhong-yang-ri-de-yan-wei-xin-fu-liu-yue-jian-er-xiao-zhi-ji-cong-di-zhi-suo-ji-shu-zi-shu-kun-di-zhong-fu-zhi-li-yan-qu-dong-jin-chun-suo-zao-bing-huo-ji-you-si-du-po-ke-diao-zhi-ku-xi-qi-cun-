---
id: cheng-gong-xu-qu-sui-zhong-yang-ri-de-yan-wei-xin-fu-liu-yue-jian-er-xiao-zhi-ji-cong-di-zhi-suo-ji-shu-zi-shu-kun-di-zhong-fu-zhi-li-yan-qu-dong-jin-chun-suo-zao-bing-huo-ji-you-si-du-po-ke-diao-zhi-ku-xi-qi-cun-quan-ai-qi-jiong-cu-sa-ti-ru-xian-ji-xun-yao-qi-xia-xia-er-bian-shi-you-gao-ji-wei-zhi-qi-da-yu-fou-ye-hui-miao-dong-jian-di-bao-xuan-yu-shi-zhe-yu-gong-shi-lang-gai-ming-shou-yue-jin-hu-shu-shi-yi-yu-yi-ci-shi-gui-kong-gu-rou-hui-ju-zi-shi-qi-xie-yi-xi-ji-ti-ling-sui-cheng-chang-pian
title: 去歲重陽日得彥威信附六月間二小姪及從弟姪所寄書自蜀閫遞中附至歷言去冬今春所遭兵禍及有司督迫科調之苦喜其存全哀其窘蹙灑涕如霰寄訊邀其下峽而邊事又告急未知其達與否也會杪冬見邸報宣諭使者余公侍郎改命授鉞盡護蜀師意欲以此事歸控骨肉會聚茲事其諧矣喜極涕零遂成長篇
titlePinyin: qu4 sui4 zhong4 yang2 ri4 de2 yan4 wei1 xin4 fu4 liu4 yue4 jian4 er4 xiao3 zhi2 ji2 cong2 di4 zhi2 suo3 ji4 shu1 zi4 shu3 kun3 di4 zhong1 fu4 zhi4 li4 yan2 qu4 dong1 jin1 chun1 suo3 zao1 bing1 huo4 ji2 you3 si1 du1 po4 ke1 diao4 zhi1 ku3 xi3 qi2 cun2 quan2 ai1 qi2 jiong3 cu4 sa3 ti4 ru2 xian4 ji4 xun4 yao1 qi2 xia4 xia2 er2 bian1 shi4 you4 gao4 ji2 wei4 zhi1 qi2 da2 yu3 fou3 ye3 hui4 miao3 dong1 jian4 di3 bao4 xuan1 yu4 shi3 zhe3 yu2 gong1 shi4 lang2 gai3 ming4 shou4 yue4 jin4 hu4 shu3 shi1 yi4 yu4 yi3 ci3 shi4 gui1 kong4 gu3 rou4 hui4 ju4 zi1 shi4 qi2 xie2 yi3 xi3 ji2 ti4 ling2 sui4 cheng2 chang2 pian1
titleSlug: qu-sui-zhong-yang-ri-de-yan-wei-xin-fu-liu-yue-jian-er-xiao-zhi-ji-cong-di-zhi-suo-ji-shu-zi-shu-kun-di-zhong-fu-zhi-li-yan-qu-dong-jin-chun-suo-zao-bing-huo-ji-you-si-du-po-ke-diao-zhi-ku-xi-qi-cun-quan-ai-qi-jiong-cu-sa-ti-ru-xian-ji-xun-yao-qi-xia-xia-er-bian-shi-you-gao-ji-wei-zhi-qi-da-yu-fou-ye-hui-miao-dong-jian-di-bao-xuan-yu-shi-zhe-yu-gong-shi-lang-gai-ming-shou-yue-jin-hu-shu-shi-yi-yu-yi-ci-shi-gui-kong-gu-rou-hui-ju-zi-shi-qi-xie-yi-xi-ji-ti-ling-sui-cheng-chang-pian
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 令節恩賜沐，把菊開清尊。
- 天涯信音來，拆緘爲一欣。
- 展視未竟幅，淚雨溢帨帉。
- 辭家甫八年，邊塵覆全坤。
- 平生幾親故，半爲兵死魂。
- 縱脫虎口涎，亦復馬鬣墳。
- 所幸二猶子，從弟偕諸孫。
- 崎嶇矛戟中，偶得性命存。
- 意欲守丘壠，死不去榆枌。
- 是時陳理卿，受命開帥垣。
- 奮身艱危際，勉圖戡濟勳。
- 鏟壕峙城壁，鋤荒列營屯。
- 敵至誓固守，爲力良艱勤。
- 變故起肘腋，轅帳塞轒轀。
- 一死事則已，萬恨誰與論。
- 遺氓能幾何，天未許貸原。
- 貔虎蹔斂退，寇盜還紛紛。
- 哀我數子者，挈孥競驚奔。
- 亦不免維縶，恐迫甚溺焚。
- 掠奪幸得脫，歸來匿空村。
- 生涯蕩無餘，暴斂何寡恩。
- 萬里遠訴我，重我憂心熏。
- 爾苦我得知，爾創我得捫。
- 豈不憶松檟，歲時薦炮燔。
- 永惟宗祀計，忍自遏其源。
- 威也託我久，尚以窮愁言。
- 寧不思爾曹，命危豺虎羣。
- 安得田二頃，有屋休寒暄。
- 順風招之來，相與共饔餐。
- 皇后職生化，蟄蟄庶且蕃。
- 胡忍趣其斃，獮割如羔豚。
- 夙傳老上殞，國亂猶絲棼。
- 若爲秋風高，已復羣吠狺。
- 呼童具黑瀋，襞紙當前軒。
- 萬一郵傳通，庶幾信息聞。
- 嚴裝理航棹，及春下荆門。
- 余公新受鉞，尚義氣薄雲。
- 感我骨肉念，不難隻手援。
- 茲計不早决，噬臍何復云。
- 憤極思一吐，聲出輒復吞。
- 長謠欲上訴，九穹隔重閽。
- 劫運極必復，玉石可不分。

## 拼音

- ling4 jie2 en1 ci4 mu4 ， ba3 ju2 kai1 qing1 zun1 。
- tian1 ya2 xin4 yin1 lai2 ， chai1 jian1 wei2 yi4 xin1 。
- zhan3 shi4 wei4 jing4 fu2 ， lei4 yu3 yi4 shui4 fen1 。
- ci2 jia1 fu3 ba1 nian2 ， bian1 chen2 fu4 quan2 kun1 。
- ping2 sheng1 ji1 qin1 gu4 ， ban4 wei2 bing1 si3 hun2 。
- zong4 tuo1 hu3 kou3 xian2 ， yi4 fu4 ma3 lie4 fen2 。
- suo3 xing4 er4 you2 zi3 ， cong2 di4 xie2 zhu1 sun1 。
- qi2 qu1 mao2 ji3 zhong1 ， ou3 de2 xing4 ming4 cun2 。
- yi4 yu4 shou3 qiu1 long3 ， si3 bu2 qu4 yu2 fen2 。
- shi4 shi2 chen2 li3 qing1 ， shou4 ming4 kai1 shuai4 yuan2 。
- fen4 shen1 jian1 wei1 ji4 ， mian3 tu2 kan1 ji4 xun1 。
- chan3 hao2 zhi4 cheng2 bi4 ， chu2 huang1 lie4 ying2 tun2 。
- di2 zhi4 shi4 gu4 shou3 ， wei2 li4 liang2 jian1 qin2 。
- bian4 gu4 qi3 zhou3 ye4 ， yuan2 zhang4 sai1 fen2 wen1 。
- yi4 si3 shi4 ze2 yi3 ， wan4 hen4 shui2 yu3 lun4 。
- yi2 mang2 neng2 ji1 he2 ， tian1 wei4 xu1 dai4 yuan2 。
- pi2 hu3 zan4 lian3 tui4 ， kou4 dao4 huan2 fen1 fen1 。
- ai1 wo3 shu4 zi3 zhe3 ， qie4 nu2 jing4 jing1 ben1 。
- yi4 bu4 mian3 wei2 zhi2 ， kong3 po4 shen4 ni4 fen2 。
- lüe4 duo2 xing4 de2 tuo1 ， gui1 lai2 ni4 kong1 cun1 。
- sheng1 ya2 dang4 wu2 yu2 ， bao4 lian3 he2 gua3 en1 。
- wan4 li3 yuan3 su4 wo3 ， zhong4 wo3 you1 xin1 xun1 。
- er3 ku3 wo3 de2 zhi1 ， er3 chuang4 wo3 de2 men2 。
- qi3 bu2 yi4 song1 jia3 ， sui4 shi2 jian4 pao4 fan2 。
- yong3 wei2 zong1 si4 ji4 ， ren3 zi4 e4 qi2 yuan2 。
- wei1 ye3 tuo1 wo3 jiu3 ， shang4 yi3 qiong2 chou2 yan2 。
- ning2 bu4 si1 er3 cao2 ， ming4 wei1 chai2 hu3 qun2 。
- an1 de2 tian2 er4 qing3 ， you3 wu1 xiu1 han2 xuan1 。
- shun4 feng1 zhao1 zhi1 lai2 ， xiang1 yu3 gong4 yong1 can1 。
- huang2 hou4 zhi2 sheng1 hua4 ， zhe2 zhe2 shu4 qie3 fan1 。
- hu2 ren3 qu4 qi2 bi4 ， xian3 ge1 ru2 gao1 tun2 。
- su4 chuan2 lao3 shang4 yun3 ， guo2 luan4 you2 si1 fen2 。
- ruo4 wei2 qiu1 feng1 gao1 ， yi3 fu4 qun2 fei4 yin2 。
- hu1 tong2 ju4 hei1 shen3 ， bi4 zhi3 dang1 qian2 xuan1 。
- wan4 yi4 you2 chuan2 tong1 ， shu4 ji1 xin4 xi1 wen2 。
- yan2 zhuang1 li3 hang2 zhao4 ， ji2 chun1 xia4 jing1 men2 。
- yu2 gong1 xin1 shou4 yue4 ， shang4 yi4 qi4 bao2 yun2 。
- gan3 wo3 gu3 rou4 nian4 ， bu4 nan2 zhi1 shou3 yuan2 。
- zi1 ji4 bu4 zao3 jue2 ， shi4 qi2 he2 fu4 yun2 。
- fen4 ji2 si1 yi4 tu3 ， sheng1 chu1 zhe2 fu4 tun1 。
- chang2 yao2 yu4 shang4 su4 ， jiu3 qiong2 ge2 zhong4 hun1 。
- jie2 yun4 ji2 bi4 fu4 ， yu4 shi2 ke3 bu4 fen1 。

## 注释

## 译文

## 赏析
