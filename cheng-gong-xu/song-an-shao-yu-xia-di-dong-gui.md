---
id: cheng-gong-xu-song-an-shao-yu-xia-di-dong-gui
title: 送安少愚下第東歸
titlePinyin: song4 an1 shao3 yu2 xia4 di4 dong1 gui1
titleSlug: song-an-shao-yu-xia-di-dong-gui
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年遊凌雲，傳觀一篇書。
- 問客誰所作，作者安少愚。
- 少愚賓城人，萬里走東吳。
- 憫俗日搶攘，正途欲荒蕪。
- 磊塊不能平，憂憤何當攄。
- 推枕一長歎，落筆萬字餘。
- 才難繆取舍，政棼費爬梳。
- 國讎不可忘，儲德要力扶。
- 肝膈無留藏，首末詳繹鋪。
- 吾豈貪狥名，致主於唐虞。
- 書成詣匭投，甘心斧鉞誅。
- 九天隔雲雨，萬目爭睢盱。
- 聖恩不忍殺，放使歸田廬。
- 我心日起敬，未見長欷歔。
- 今年科詔頒，君來試成都。
- 邂逅忽傾蓋，名下信不虛。
- 貌不踰中人，若爲膽滿軀。
- 革囊三尺劍，束書一蹇馿。
- 蹙頞談世事，抵掌嗤俗儒。
- 慨慷三策陳，傲睨衆口諛。
- 諸公眼如月，誰遣紫奪朱。
- 少愚囅然笑，得失毫髮如。
- 行止諒由天，通塞何關渠。
- 歸歟三間茅，搜我萬卷儲。
- 抱膝梁父吟，曲肱味道腴。
- 雅志期古人，昂昂千里駒。
- 安能徇衆兆，汎汎水中鳬。
- 今晨忽叩門，謁我摻執袪。
- 劇談重激昂，欲去仍踟躕。
- 時俗競佻巧，捷徑爭馳趨。
- 悅耳或爲忠，仕道寧免迂。
- 啗以鼎食味，誘以蛾眉姝。
- 煌煌萬釘饒，翼翼潭府居。
- 衆醉日以酣，獨立誰爲徒。
- 世豈有巢由，甘受泥滓汙。
- 或俛首州縣，或遁跡樵漁。
- 顧謂今乏材，毋乃幾厚誣。
- 失計如我輩，苟爲五斗驅。
- 有志困風塵，浮沉非故吾。
- 思昔新法行，士有鄭介夫。
- 斥監安上門，憤世膽氣粗。
- 一朝勾驛傳，奏疏列畫圖。
- 天子惻然感，民力幾少蘇。
- 九原凜如生，千載足起予。
- 荆舒最護短，植黨盤要途。
- 如何職冗賤，九關許叫呼。
- 偪仄復偪仄，視今良可吁。
- 喧然衆楚咻，甘作嬴秦拘。
- 所以見君子，羞汗如隕珠。
- 牛驥不同皁，雞鳳寧同笯。
- 要當操此心，聖賢爲範模。
- 借問蘭玉棄，如何蕭艾敷。
- 詩成爲君歌，臨風怳喑嗚。
- 向來清廟瑟，忍濫齊門竽。

## 拼音

- qu4 nian2 you2 ling2 yun2 ， chuan2 guan1 yi4 pian1 shu1 。
- wen4 ke4 shui2 suo3 zuo4 ， zuo4 zhe3 an1 shao3 yu2 。
- shao3 yu2 bin1 cheng2 ren2 ， wan4 li3 zou3 dong1 wu2 。
- min3 su2 ri4 qiang1 rang3 ， zheng4 tu2 yu4 huang1 wu2 。
- lei3 kuai4 bu4 neng2 ping2 ， you1 fen4 he2 dang1 shu1 。
- tui1 zhen3 yi4 chang2 tan4 ， luo4 bi3 wan4 zi4 yu2 。
- cai2 nan2 mou2 qu3 she3 ， zheng4 fen2 fei4 pa2 shu1 。
- guo2 chou2 bu4 ke3 wang4 ， chu3 de2 yao4 li4 fu2 。
- gan1 ge2 wu2 liu2 cang2 ， shou3 mo4 xiang2 yi4 pu1 。
- wu2 qi3 tan1 xun4 ming2 ， zhi4 zhu3 wu1 tang2 yu2 。
- shu1 cheng2 yi4 gui3 tou2 ， gan1 xin1 fu3 yue4 zhu1 。
- jiu3 tian1 ge2 yun2 yu3 ， wan4 mu4 zheng1 sui1 xu1 。
- sheng4 en1 bu4 ren3 sha1 ， fang4 shi3 gui1 tian2 lu2 。
- wo3 xin1 ri4 qi3 jing4 ， wei4 jian4 chang2 xi1 xu1 。
- jin1 nian2 ke1 zhao4 ban1 ， jun1 lai2 shi4 cheng2 du1 。
- xie4 hou4 hu1 qing1 gai4 ， ming2 xia4 xin4 bu4 xu1 。
- mao4 bu4 yu2 zhong1 ren2 ， ruo4 wei2 dan3 man3 qu1 。
- ge2 nang2 san1 chi3 jian4 ， shu4 shu1 yi4 jian3 lu2 。
- cu4 e4 tan2 shi4 shi4 ， di3 zhang3 chi1 su2 ru2 。
- kai3 kang1 san1 ce4 chen2 ， ao4 ni4 zhong4 kou3 yu2 。
- zhu1 gong1 yan3 ru2 yue4 ， shui2 qian3 zi3 duo2 zhu1 。
- shao3 yu2 chan3 ran2 xiao4 ， de2 shi1 hao2 fa4 ru2 。
- xing2 zhi3 liang4 you2 tian1 ， tong1 sai1 he2 guan1 qu2 。
- gui1 yu2 san1 jian4 mao2 ， sou1 wo3 wan4 juan4 chu3 。
- bao4 xi1 liang2 fu4 yin2 ， qu1 gong1 wei4 dao4 yu2 。
- ya3 zhi4 qi1 gu3 ren2 ， ang2 ang2 qian1 li3 ju1 。
- an1 neng2 xun4 zhong4 zhao4 ， fan4 fan4 shui3 zhong1 fu2 。
- jin1 chen2 hu1 kou4 men2 ， ye4 wo3 chan1 zhi2 qu1 。
- ju4 tan2 zhong4 ji1 ang2 ， yu4 qu4 reng2 chi2 chu2 。
- shi2 su2 jing4 tiao1 qiao3 ， jie2 jing4 zheng1 chi2 qu1 。
- yue4 er3 huo4 wei2 zhong1 ， shi4 dao4 ning2 mian3 yu1 。
- dan4 yi3 ding3 shi2 wei4 ， you4 yi3 e2 mei2 shu1 。
- huang2 huang2 wan4 ding1 rao2 ， yi4 yi4 tan2 fu3 ju1 。
- zhong4 zui4 ri4 yi3 han1 ， du2 li4 shui2 wei2 tu2 。
- shi4 qi3 you3 chao2 you2 ， gan1 shou4 ni2 zi3 wu1 。
- huo4 fu3 shou3 zhou1 xian4 ， huo4 dun4 ji4 qiao2 yu2 。
- gu4 wei4 jin1 fa2 cai2 ， wu2 nai3 ji1 hou4 wu1 。
- shi1 ji4 ru2 wo3 bei4 ， gou3 wei2 wu3 dou3 qu1 。
- you3 zhi4 kun4 feng1 chen2 ， fu2 chen2 fei1 gu4 wu2 。
- si1 xi1 xin1 fa3 xing2 ， shi4 you3 zheng4 jie4 fu1 。
- chi4 jian1 an1 shang4 men2 ， fen4 shi4 dan3 qi4 cu1 。
- yi4 zhao1 gou1 yi4 chuan2 ， zou4 shu1 lie4 hua4 tu2 。
- tian1 zi3 ce4 ran2 gan3 ， min2 li4 ji1 shao3 su1 。
- jiu3 yuan2 lin3 ru2 sheng1 ， qian1 zai4 zu2 qi3 yu3 。
- jing1 shu1 zui4 hu4 duan3 ， zhi2 dang3 pan2 yao4 tu2 。
- ru2 he2 zhi2 rong3 jian4 ， jiu3 guan1 xu1 jiao4 hu1 。
- bi1 ze4 fu4 bi1 ze4 ， shi4 jin1 liang2 ke3 xu1 。
- xuan1 ran2 zhong4 chu3 xiu1 ， gan1 zuo4 ying2 qin2 ju1 。
- suo3 yi3 jian4 jun1 zi3 ， xiu1 han4 ru2 yun3 zhu1 。
- niu2 ji4 bu4 tong2 zao4 ， ji1 feng4 ning2 tong2 nu2 。
- yao4 dang1 cao1 ci3 xin1 ， sheng4 xian2 wei2 fan4 mo2 。
- jie4 wen4 lan2 yu4 qi4 ， ru2 he2 xiao1 ai4 fu1 。
- shi1 cheng2 wei2 jun1 ge1 ， lin2 feng1 huang3 yin1 wu1 。
- xiang4 lai2 qing1 miao4 se4 ， ren3 lan4 qi2 men2 yu2 。

## 注释

## 译文

## 赏析
