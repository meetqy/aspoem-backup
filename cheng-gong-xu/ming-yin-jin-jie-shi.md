---
id: cheng-gong-xu-ming-yin-jin-jie-shi
title: 明禋進戒詩
titlePinyin: ming2 yin1 jin4 jie4 shi1
titleSlug: ming-yin-jin-jie-shi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 於赫圓宰，視聽自民。
- 惟聖能饗，非德莫親。
- 乃眷炎宋，受命以仁。
- 十有三葉，涵海毓春。
- 德厚流光，施及吾君。
- 歷數有歸，兆協大橫。
- 性篤孝恭，天縱睿神。
- 思皇帝統，積累艱勤。
- 譬彼菑田，是播是耘。
- 遺大朕躬，曷其敢寧。
- 嗣訓九年，端拱嚴宸。
- 權綱復歸，如日宣精。
- 姦憸投荒，耆哲揚廷。
- 與物更始，三載惟寅。
- 宗祀戒期，歷吉中辛。
- 孚號萬方，以肅先庚。
- 飭我玉幣，潔我粢盛。
- 秋霖淫泆，俄浹六旬。
- 法宮祗懼，虔祈百靈。
- 爐沉未燼，如谷應聲。
- 飈籟號起，霧祲歛昏。
- 凡百執事，肄習彬彬。
- 戊辰齋居，彌竭精純。
- 昧旦盛服，天仗肅陳。
- 爰趨殊庭，溯瞻九閎。
- 眷我道祖，凝神窈冥。
- 濬發靈源，流福無垠。
- 旋蹕清廟，感惻蒿焄。
- 端冕對越，秉心著存。
- 暨入禰室，有涕其零。
- 僾若有見，愾如有聞。
- 景緯陸離，瑞靄輪囷。
- 乃備法駕，玉軑金輪。
- 蒼龍載驅，和鸞鏘鳴。
- 黄纛晅晝，翠蕤梢雲。
- 還復齋寢，以須肇禋。
- 重屋啟邃，八牖徹扃。
- 秸席純敷，蠟炬交熒。
- 金石森列，豆籩苾芬。
- 有雨其𩃎，激電震霆。
- 先事以戒，升奠而停。
- 皇心益祗，惕若持盈。
- 上帝降鑒，富媼式憑。
- 二后嚴配，五帝侍軒。
- 陛級陟降，食飲樂欣。
- 禮儀既備，廷列九賓。
- 宣旨輟賀，免御端門。
- 天降威靈，寧不震驚。
- 省咎宸扆，肆眚八紘。
- 相古肆祀，酒冽牡騂。
- 託物薦忱，惟德之馨。
- 玉带之圖，奉高所營。
- 蓋第圜水，入自崑崙。
- 辯說踳駁，舛厥本源。
- 若稽皇祐，裁自帝尊。
- 合祛參侑，不凟不煩。
- 維時泰和，穆穆迓衡。
- 尚勞聖慮，抑加鴻名。
- 制詔辠己，千古日星。
- 其在於今，履運艱屯。
- 經躔錯度，水旱洊臻。
- 寇盜虔劉，公私窶貧。
- 國論轇轕，政條放紛。
- 所宜急急，補壞支傾。
- 皇帝明哲，問學日新。
- 夔夔翼翼，是究是詢。
- 廣內九重，方丈八珍。
- 采翠眩轉，尊罍溢醇。
- 皇情泊然，堯采若顰。
- 沓來封章，敷列典墳。
- 旰不遑食，坐或達晨。
- 雖躬其劬，未凝厥勳。
- 因饗而思，咎證之頻。
- 天誘帝衷，躋之乾淳。
- 天啟神斷，旋乾轉坤。
- 抵龜蔽志，敭號列紳。
- 若古有訓，股肱惟人。
- 進退以禮，艱哉選掄。
- 匪余則私，弛弛必更。
- 皤皤一老，爲世重輕。
- 毋徐其驅，擾我心旌。
- 奚蠹莫理，奚墜莫撐。
- 孰枉而陟，孰賢而湮。
- 孰道之同，而返丘園。
- 遲汝之來，秉我化鈞。
- 莫莫葛藟，芘其本根。
- 有來贊祼，麟趾振振。
- 時庸展親，金帛脤膰。
- 慨昔急難，在原脊令。
- 豈不爾矜，義或奪恩。
- 盍考故實，以厚人倫。
- 言路之闢，公論以信。
- 誰窒其來，歲久積堙。
- 亦既疏瀹，源清則亨。
- 毋厭其鯁，而其佞言。
- 藥石我愛，醪醴我醒。
- 好惡之岐，治忽以分。
- 民亦勞止，魴尾其赬。
- 託之守宰，爾撫爾循。
- 邊以警聞，皇皇算緡。
- 吏緣爲姦，星火急征。
- 慨彼嘉殖，耗於螣螟。
- 戢貪禁苛，前令蓋申。
- 祁祁中原，百年荆榛。
- 天狼耀芒，較昔則獰。
- 摲我邊關，殲我邊氓。
- 汔可小休，亦人之情。
- 儻得少暇，修其政刑。
- 毋寧翫愒，以縱鯨吞。
- 維是四端，急甚救焚。
- 天何言哉，警戒諄諄。
- 仁愛之心，與父母均。
- 皇帝曰咨，爾公爾卿。
- 其左右我，以經以綸。
- 鼎雉申儆，中興有殷。
- 雲漢懼災，王化復行。
- 維思無邪，負扆有銘。
- 敢不參倚，日省吾身。
- 我闕汝規，毋我逢迎。
- 淵冰虎尾，始終一誠。
- 神示神考，寧不我聽。
- 百臣司蕝，虔恭駿奔。
- 跪誦祝冊，如帝其聆。
- 式稽周頌，進戒九閽。
- 敬之敬之，毋圯於成。
- 海深岳崇，不廢涓塵。
- 圖易於艱，渝險而平。
- 天錫帝壽，如古大椿。
- 天祚景運，萬億子孫。
- 臣雖不敏，知力於文。
- 泚筆以俟，矢歌維清。

## 拼音

- wu1 he4 yuan2 zai3 ， shi4 ting1 zi4 min2 。
- wei2 sheng4 neng2 xiang3 ， fei1 de2 mo4 qin1 。
- nai3 juan4 yan2 song4 ， shou4 ming4 yi3 ren2 。
- shi2 you3 san1 ye4 ， han2 hai3 yu4 chun1 。
- de2 hou4 liu2 guang1 ， shi1 ji2 wu2 jun1 。
- li4 shu4 you3 gui1 ， zhao4 xie2 da4 heng2 。
- xing4 du3 xiao4 gong1 ， tian1 zong4 rui4 shen2 。
- si1 huang2 di4 tong3 ， ji1 lei4 jian1 qin2 。
- pi4 bi3 zi1 tian2 ， shi4 bo1 shi4 yun2 。
- yi2 da4 zhen4 gong1 ， he2 qi2 gan3 ning2 。
- si4 xun4 jiu3 nian2 ， duan1 gong3 yan2 chen2 。
- quan2 gang1 fu4 gui1 ， ru2 ri4 xuan1 jing1 。
- jian1 xian1 tou2 huang1 ， qi2 zhe2 yang2 ting2 。
- yu3 wu4 geng1 shi3 ， san1 zai4 wei2 yin2 。
- zong1 si4 jie4 qi1 ， li4 ji2 zhong1 xin1 。
- fu2 hao4 wan4 fang1 ， yi3 su4 xian1 geng1 。
- chi4 wo3 yu4 bi4 ， jie2 wo3 zi1 sheng4 。
- qiu1 lin2 yin2 yi4 ， e2 jia1 liu4 xun2 。
- fa3 gong1 zhi1 ju4 ， qian2 qi2 bai3 ling2 。
- lu2 chen2 wei4 jin4 ， ru2 gu3 ying1 sheng1 。
- biao1 lai4 hao4 qi3 ， wu4 jin4 lian3 hun1 。
- fan2 bai3 zhi2 shi4 ， yi4 xi2 bin1 bin1 。
- wu4 chen2 zhai1 ju1 ， mi2 jie2 jing1 chun2 。
- mei4 dan4 sheng4 fu2 ， tian1 zhang4 su4 chen2 。
- yuan2 qu1 shu1 ting2 ， su4 zhan1 jiu3 hong2 。
- juan4 wo3 dao4 zu3 ， ning2 shen2 yao3 ming2 。
- jun4 fa1 ling2 yuan2 ， liu2 fu2 wu2 yin2 。
- xuan2 bi4 qing1 miao4 ， gan3 ce4 hao1 hun1 。
- duan1 mian3 dui4 yue4 ， bing3 xin1 zhu4 cun2 。
- ji4 ru4 mi2 shi4 ， you3 ti4 qi2 ling2 。
- ai4 ruo4 you3 jian4 ， kai4 ru2 you3 wen2 。
- jing3 wei3 lu4 li2 ， rui4 ai3 lun2 qun1 。
- nai3 bei4 fa3 jia4 ， yu4 dai4 jin1 lun2 。
- cang1 long2 zai4 qu1 ， he2 luan2 qiang1 ming2 。
- huang2 dao4 xuan3 zhou4 ， cui4 rui2 shao1 yun2 。
- huan2 fu4 zhai1 qin3 ， yi3 xu1 zhao4 yin1 。
- zhong4 wu1 qi3 sui4 ， ba1 you3 che4 jiong1 。
- jie1 xi2 chun2 fu1 ， la4 ju4 jiao1 ying2 。
- jin1 shi2 sen1 lie4 ， dou4 bian1 bi4 fen1 。
- you3 yu3 qi2 𩃎， ji1 dian4 zhen4 ting2 。
- xian1 shi4 yi3 jie4 ， sheng1 dian4 er2 ting2 。
- huang2 xin1 yi4 zhi1 ， ti4 ruo4 chi2 ying2 。
- shang4 di4 jiang4 jian4 ， fu4 ao3 shi4 ping2 。
- er4 hou4 yan2 pei4 ， wu3 di4 shi4 xuan1 。
- bi4 ji2 zhi4 jiang4 ， shi2 yin3 le4 xin1 。
- li3 yi2 ji4 bei4 ， ting2 lie4 jiu3 bin1 。
- xuan1 zhi3 chuo4 he4 ， mian3 yu4 duan1 men2 。
- tian1 jiang4 wei1 ling2 ， ning2 bu2 zhen4 jing1 。
- sheng3 jiu4 chen2 yi3 ， si4 sheng3 ba1 hong2 。
- xiang1 gu3 si4 si4 ， jiu3 lie4 mu3 xing1 。
- tuo1 wu4 jian4 chen2 ， wei2 de2 zhi1 xin1 。
- yu4 dai4 zhi1 tu2 ， feng4 gao1 suo3 ying2 。
- gai4 di4 huan2 shui3 ， ru4 zi4 kun1 lun2 。
- bian4 shuo1 chuan3 bo2 ， chuan3 jue2 ben3 yuan2 。
- ruo4 ji1 huang2 you4 ， cai2 zi4 di4 zun1 。
- he2 qu1 can1 you4 ， bu4 du2 bu4 fan2 。
- wei2 shi2 tai4 he2 ， mu4 mu4 ya4 heng2 。
- shang4 lao2 sheng4 lü4 ， yi4 jia1 hong2 ming2 。
- zhi4 zhao4 zui4 ji3 ， qian1 gu3 ri4 xing1 。
- qi2 zai4 wu1 jin1 ， lü3 yun4 jian1 tun2 。
- jing1 chan2 cuo4 du4 ， shui3 han4 jian4 zhen1 。
- kou4 dao4 qian2 liu2 ， gong1 si1 ju4 pin2 。
- guo2 lun4 jiao1 ge2 ， zheng4 tiao2 fang4 fen1 。
- suo3 yi2 ji2 ji2 ， bu3 huai4 zhi1 qing1 。
- huang2 di4 ming2 zhe2 ， wen4 xue2 ri4 xin1 。
- kui2 kui2 yi4 yi4 ， shi4 jiu1 shi4 xun2 。
- guang3 nei4 jiu3 zhong4 ， fang1 zhang4 ba1 zhen1 。
- cai3 cui4 xuan4 zhuan3 ， zun1 lei2 yi4 chun2 。
- huang2 qing2 bo2 ran2 ， yao2 cai3 ruo4 pin2 。
- ta4 lai2 feng1 zhang1 ， fu1 lie4 dian3 fen2 。
- gan4 bu4 huang2 shi2 ， zuo4 huo4 da2 chen2 。
- sui1 gong1 qi2 qu2 ， wei4 ning2 jue2 xun1 。
- yin1 xiang3 er2 si1 ， jiu4 zheng4 zhi1 bin1 。
- tian1 you4 di4 zhong1 ， ji1 zhi1 qian2 chun2 。
- tian1 qi3 shen2 duan4 ， xuan2 qian2 zhuan3 kun1 。
- di3 gui1 bi4 zhi4 ， yang2 hao4 lie4 shen1 。
- ruo4 gu3 you3 xun4 ， gu3 gong1 wei2 ren2 。
- jin4 tui4 yi3 li3 ， jian1 zai1 xuan3 lun1 。
- fei3 yu2 ze2 si1 ， chi2 chi2 bi4 geng4 。
- po2 po2 yi4 lao3 ， wei2 shi4 zhong4 qing1 。
- wu2 xu2 qi2 qu1 ， rao3 wo3 xin1 jing1 。
- xi1 du4 mo4 li3 ， xi1 zhui4 mo4 cheng1 。
- shu2 wang3 er2 zhi4 ， shu2 xian2 er2 yan1 。
- shu2 dao4 zhi1 tong2 ， er2 fan3 qiu1 yuan2 。
- chi2 ru3 zhi1 lai2 ， bing3 wo3 hua4 jun1 。
- mo4 mo4 ge3 lei3 ， pi2 qi2 ben3 gen1 。
- you3 lai2 zan4 guan4 ， lin2 zhi3 zhen4 zhen4 。
- shi2 yong1 zhan3 qin1 ， jin1 bo2 shen4 fan2 。
- kai3 xi1 ji2 nan2 ， zai4 yuan2 ji3 ling4 。
- qi3 bu4 er3 jin1 ， yi4 huo4 duo2 en1 。
- he2 kao3 gu4 shi2 ， yi3 hou4 ren2 lun2 。
- yan2 lu4 zhi1 pi4 ， gong1 lun4 yi3 xin4 。
- shui2 zhi4 qi2 lai2 ， sui4 jiu3 ji1 yin1 。
- yi4 ji4 shu1 yue4 ， yuan2 qing1 ze2 heng1 。
- wu2 yan4 qi2 geng3 ， er2 qi2 ning4 yan2 。
- yao4 shi2 wo3 ai4 ， lao2 li3 wo3 xing3 。
- hao3 e4 zhi1 qi2 ， zhi4 hu1 yi3 fen1 。
- min2 yi4 lao2 zhi3 ， fang2 wei3 qi2 cheng1 。
- tuo1 zhi1 shou3 zai3 ， er3 fu3 er3 xun2 。
- bian1 yi3 jing3 wen2 ， huang2 huang2 suan4 min2 。
- li4 yuan2 wei2 jian1 ， xing1 huo3 ji2 zheng1 。
- kai3 bi3 jia1 zhi2 ， hao4 wu1 teng2 ming2 。
- ji2 tan1 jin4 ke1 ， qian2 ling4 gai4 shen1 。
- qi2 qi2 zhong1 yuan2 ， bai3 nian2 jing1 zhen1 。
- tian1 lang2 yao4 mang2 ， jiao4 xi1 ze2 ning2 。
- chan4 wo3 bian1 guan1 ， jian1 wo3 bian1 mang2 。
- qi4 ke3 xiao3 xiu1 ， yi4 ren2 zhi1 qing2 。
- tang3 de2 shao3 xia2 ， xiu1 qi2 zheng4 xing2 。
- wu2 ning2 wan2 kai4 ， yi3 zong4 jing1 tun1 。
- wei2 shi4 si4 duan1 ， ji2 shen4 jiu4 fen2 。
- tian1 he2 yan2 zai1 ， jing3 jie4 zhun1 zhun1 。
- ren2 ai4 zhi1 xin1 ， yu3 fu4 mu3 jun1 。
- huang2 di4 yue1 zi1 ， er3 gong1 er3 qing1 。
- qi2 zuo3 you4 wo3 ， yi3 jing1 yi3 lun2 。
- ding3 zhi4 shen1 jing3 ， zhong1 xing1 you3 yin1 。
- yun2 han4 ju4 zai1 ， wang2 hua4 fu4 xing2 。
- wei2 si1 wu2 xie2 ， fu4 yi3 you3 ming2 。
- gan3 bu4 can1 yi3 ， ri4 sheng3 wu2 shen1 。
- wo3 que4 ru3 gui1 ， wu2 wo3 feng2 ying2 。
- yuan1 bing1 hu3 wei3 ， shi3 zhong1 yi4 cheng2 。
- shen2 shi4 shen2 kao3 ， ning2 bu4 wo3 ting1 。
- bai3 chen2 si1 jue2 ， qian2 gong1 jun4 ben1 。
- gui4 song4 zhu4 ce4 ， ru2 di4 qi2 ling2 。
- shi4 ji1 zhou1 song4 ， jin4 jie4 jiu3 hun1 。
- jing4 zhi1 jing4 zhi1 ， wu2 yi2 wu1 cheng2 。
- hai3 shen1 yue4 chong2 ， bu2 fei4 juan1 chen2 。
- tu2 yi4 wu1 jian1 ， yu2 xian3 er2 ping2 。
- tian1 xi1 di4 shou4 ， ru2 gu3 da4 chun1 。
- tian1 zuo4 jing3 yun4 ， wan4 yi4 zi3 sun1 。
- chen2 sui1 bu4 min3 ， zhi1 li4 wu1 wen2 。
- ci3 bi3 yi3 si4 ， shi3 ge1 wei2 qing1 。

## 注释

## 译文

## 赏析
