---
id: cheng-gong-xu-duo-sheng-ting
title: 多勝亭
titlePinyin: duo1 sheng4 ting2
titleSlug: duo-sheng-ting
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昌黎文章緯河漢，只合彯纓侍香案。
- 帝遣騎麟下大荒，肯爲吾州一笑粲。
- 至今千里被膏沐，猶自霱雲餘絢燦。
- 後二百年來祖侯，不以左官興寤歎。
- 西園作堂娛歲豐，東城選勝湖波漫。
- 不知此湖孰經始，秀水之涯矗堤垾。
- 花嶼逶迤雙徑通，荷蕩淼莽三塘貫。
- 憑堤築臺夐清曠，羈官頼此泄憤惋。
- 嘉二三子南渡來，營葺頗能還舊觀。
- 風流轉燭冷如鐵，仆雨摧風存者半。
- 蹇余意倦直承明，次補適來忝藩翰。
- 腐不能通柱後文，拙尤不辨牙籌算。
- 自公正須豁滯懣，時屈何能事輪奐。
- 支傾補壞聊復爾，護邃培高足娛玩。
- 江山入手要彈壓，風月無邊供判斷。
- 高賢一語真實錄，勝游雖多此爲冠。
- 水花岸草錯雲錦，雨瘴清嵐無界畔。
- 忘機自與鷗鷺親，無事從渠鳬鶩散。
- 老仙音塵可得追，移得盧家石堅悍。
- 題評倚重南軒翁，瞻相如瑟黄流瓚。
- 迂頑我豈經世具，乞身去詠南山矸。
- 作詩聊與來者期，何去後思可稱讚。
- 尚友三賢自不差，時復憑熊一來看。

## 拼音

- chang1 li2 wen2 zhang1 wei3 he2 han4 ， zhi1 he2 piao1 ying1 shi4 xiang1 an4 。
- di4 qian3 qi2 lin2 xia4 da4 huang1 ， ken3 wei2 wu2 zhou1 yi2 xiao4 can4 。
- zhi4 jin1 qian1 li3 bei4 gao1 mu4 ， you2 zi4 yu4 yun2 yu2 xuan4 can4 。
- hou4 er4 bai3 nian2 lai2 zu3 hou2 ， bu4 yi3 zuo3 guan1 xing1 wu4 tan4 。
- xi1 yuan2 zuo4 tang2 yu2 sui4 feng1 ， dong1 cheng2 xuan3 sheng4 hu2 bo1 man4 。
- bu4 zhi1 ci3 hu2 shu2 jing1 shi3 ， xiu4 shui3 zhi1 ya2 chu4 di1 han4 。
- hua1 yu3 wei1 yi3 shuang1 jing4 tong1 ， he2 dang4 miao3 mang3 san1 tang2 guan4 。
- ping2 di1 zhu4 tai2 xuan4 qing1 kuang4 ， ji1 guan1 lai4 ci3 xie4 fen4 wan3 。
- jia1 er4 san1 zi3 nan2 du4 lai2 ， ying2 qi4 po1 neng2 huan2 jiu4 guan1 。
- feng1 liu2 zhuan3 zhu2 leng3 ru2 tie3 ， pu2 yu3 cui1 feng1 cun2 zhe3 ban4 。
- jian3 yu2 yi4 juan4 zhi2 cheng2 ming2 ， ci4 bu3 shi4 lai2 tian3 fan1 han4 。
- fu3 bu4 neng2 tong1 zhu4 hou4 wen2 ， zhuo1 you2 bu2 bian4 ya2 chou2 suan4 。
- zi4 gong1 zheng4 xu1 huo1 zhi4 men4 ， shi2 qu1 he2 neng2 shi4 lun2 huan4 。
- zhi1 qing1 bu3 huai4 liao2 fu4 er3 ， hu4 sui4 pei2 gao1 zu2 yu2 wan2 。
- jiang1 shan1 ru4 shou3 yao4 dan4 ya1 ， feng1 yue4 wu2 bian1 gong4 pan4 duan4 。
- gao1 xian2 yi4 yu3 zhen1 shi2 lu4 ， sheng4 you2 sui1 duo1 ci3 wei2 guan1 。
- shui3 hua1 an4 cao3 cuo4 yun2 jin3 ， yu3 zhang4 qing1 lan2 wu2 jie4 pan4 。
- wang4 ji1 zi4 yu3 ou1 lu4 qin1 ， wu2 shi4 cong2 qu2 fu2 wu4 san4 。
- lao3 xian1 yin1 chen2 ke3 de2 zhui1 ， yi2 de2 lu2 jia1 shi2 jian1 han4 。
- ti2 ping2 yi3 zhong4 nan2 xuan1 weng1 ， zhan1 xiang1 ru2 se4 huang2 liu2 zan4 。
- yu1 wan2 wo3 qi3 jing1 shi4 ju4 ， qi3 shen1 qu4 yong3 nan2 shan1 gan1 。
- zuo4 shi1 liao2 yu3 lai2 zhe3 qi1 ， he2 qu4 hou4 si1 ke3 cheng1 zan4 。
- shang4 you3 san1 xian2 zi4 bu2 cha4 ， shi2 fu4 ping2 xiong2 yi4 lai2 kan4 。

## 注释

## 译文

## 赏析
