---
id: cheng-gong-xu-dong-chuan-jie-du-ge
title: 東川節度歌
titlePinyin: dong1 chuan1 jie2 du4 ge1
titleSlug: dong-chuan-jie-du-ge
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東川節度兵馬雄，我嘗聞之浣溪翁。
- 五百年間人事紛變滅，惟有青山衮衮今古同。
- 春官侍郎李太史，沃絲昔日來觀風。
- 八年俛仰一炊黍，蔚藍臺上烟雨愁溟濛。
- 棠郊蔽芾公所憩，還有竹騎馳兒童。
- 是時北塵轉騷屑，綠林之寇紛內訌。
- 洛波殷雷躍雙龍，遂也長公潼少公。
- 少公赴鎮先十日，千夫煌煌飛旆紅。
- 金城一面森戌削，賊戈自此不復鋒。
- 三災之劫偶參會，天豈薄於遂而私於潼。
- 屹然洚波之砥柱，艱哉安宅之集鴻。
- 險夷一節貫金石，玉山對峙雙玲瓏。
- 春風送客來，束書一短篷。
- 恨無春色浮山之傑句，空有帝鄉愁緒之孤忠。
- 舉頭山城新百雉，繚繞下與州城通。
- 高如石首矗萬仞，堅並鐵甕盤層穹。
- 樓棚丹霞未爲麗，形勢墨守何可攻。
- 向來牛頭著亭處，晴烟萬井歷歷明雙瞳。
- 徹桑未雨寧過計，路旁築屋難爲功。
- 侍郎憂國秉卓識，始謀肯使輕傷農。
- 登登之築紛百堵，一朝𡽱嶪如金墉。
- 初疑化城爲佛幻，又恐鬼役非人工。
- 浣溪曩賦冬狩行，恨不回轡擒四戎。
- 向令眼前見此事，奇偉大篇當復加舂容。
- 腐儒自嗟才力窘，安得喚起詩老爲我細琢礱。
- 紫皇坐朝甘泉宮，四明不隔天九重。
- 慨懷豹尾舊持橐，長安日遠身孤蓬。
- 起家小屈東川牧，驥足折旋縈蟻封。
- 三年厭聽鞞鼓譟，甲兵何時一洗空。
- 事不爲難亦非易，所病滔滔皆發蒙。
- 明堂只須一柱力，杗桷渠可令乏供。
- 更須度外廣物色，納納萬頃雲夢胸。
- 我歌東川節度兵馬雄，歌聲激烈轟豐隆。
- 先一州兮後天下，風雲呼吸龍虎從。
- 畫圖麒麟銘鼎鐘，牛頭之城萬古長穹窿。

## 拼音

- dong1 chuan1 jie2 du4 bing1 ma3 xiong2 ， wo3 chang2 wen2 zhi1 huan4 xi1 weng1 。
- wu3 bai3 nian2 jian4 ren2 shi4 fen1 bian4 mie4 ， wei2 you3 qing1 shan1 gun3 gun3 jin1 gu3 tong2 。
- chun1 guan1 shi4 lang2 li3 tai4 shi3 ， wo4 si1 xi1 ri4 lai2 guan1 feng1 。
- ba1 nian2 fu3 yang3 yi4 chui1 shu3 ， wei4 lan2 tai2 shang4 yan1 yu3 chou2 ming2 meng2 。
- tang2 jiao1 bi4 fei4 gong1 suo3 qi4 ， huan2 you3 zhu2 qi2 chi2 er2 tong2 。
- shi4 shi2 bei3 chen2 zhuan3 sao1 xie4 ， lü4 lin2 zhi1 kou4 fen1 nei4 hong4 。
- luo4 bo1 yin1 lei2 yue4 shuang1 long2 ， sui4 ye3 chang2 gong1 tong2 shao3 gong1 。
- shao3 gong1 fu4 zhen4 xian1 shi2 ri4 ， qian1 fu1 huang2 huang2 fei1 pei4 hong2 。
- jin1 cheng2 yi2 mian4 sen1 xu1 xiao1 ， zei2 ge1 zi4 ci3 bu2 fu4 feng1 。
- san1 zai1 zhi1 jie2 ou3 can1 hui4 ， tian1 qi3 bao2 wu1 sui4 er2 si1 wu1 tong2 。
- yi4 ran2 jiang4 bo1 zhi1 di3 zhu4 ， jian1 zai1 an1 zhai2 zhi1 ji2 hong2 。
- xian3 yi2 yi4 jie2 guan4 jin1 shi2 ， yu4 shan1 dui4 zhi4 shuang1 ling2 long2 。
- chun1 feng1 song4 ke4 lai2 ， shu4 shu1 yi4 duan3 peng2 。
- hen4 wu2 chun1 se4 fu2 shan1 zhi1 jie2 ju4 ， kong1 you3 di4 xiang1 chou2 xu4 zhi1 gu1 zhong1 。
- ju3 tou2 shan1 cheng2 xin1 bai3 zhi4 ， liao2 rao4 xia4 yu3 zhou1 cheng2 tong1 。
- gao1 ru2 shi2 shou3 chu4 wan4 ren4 ， jian1 bing4 tie3 weng4 pan2 ceng2 qiong2 。
- lou2 peng2 dan1 xia2 wei4 wei2 li2 ， xing2 shi4 mo4 shou3 he2 ke3 gong1 。
- xiang4 lai2 niu2 tou2 zhu4 ting2 chu3 ， qing2 yan1 wan4 jing3 li4 li4 ming2 shuang1 tong2 。
- che4 sang1 wei4 yu3 ning2 guo4 ji4 ， lu4 pang2 zhu4 wu1 nan2 wei2 gong1 。
- shi4 lang2 you1 guo2 bing3 zhuo2 shi2 ， shi3 mou2 ken3 shi3 qing1 shang1 nong2 。
- deng1 deng1 zhi1 zhu4 fen1 bai3 du3 ， yi4 zhao1 𡽱 ye4 ru2 jin1 yong1 。
- chu1 yi2 hua4 cheng2 wei2 fo2 huan4 ， you4 kong3 gui3 yi4 fei1 ren2 gong1 。
- huan4 xi1 nang3 fu4 dong1 shou4 xing2 ， hen4 bu4 hui2 pei4 qin2 si4 rong2 。
- xiang4 ling4 yan3 qian2 jian4 ci3 shi4 ， qi2 wei3 da4 pian1 dang1 fu4 jia1 chong1 rong2 。
- fu3 ru2 zi4 jie1 cai2 li4 jiong3 ， an1 de2 huan4 qi3 shi1 lao3 wei2 wo3 xi4 zhuo2 long2 。
- zi3 huang2 zuo4 chao2 gan1 quan2 gong1 ， si4 ming2 bu4 ge2 tian1 jiu3 chong2 。
- kai3 huai2 bao4 wei3 jiu4 chi2 tuo2 ， chang2 an1 ri4 yuan3 shen1 gu1 peng2 。
- qi3 jia1 xiao3 qu1 dong1 chuan1 mu4 ， ji4 zu2 zhe2 xuan2 ying2 yi3 feng1 。
- san1 nian2 yan4 ting1 pi2 gu3 zao4 ， jia3 bing1 he2 shi2 yi4 xi3 kong1 。
- shi4 bu4 wei2 nan2 yi4 fei1 yi4 ， suo3 bing4 tao1 tao1 jie1 fa1 meng2 。
- ming2 tang2 zhi1 xu1 yi2 zhu4 li4 ， mang2 jue2 qu2 ke3 ling4 fa2 gong4 。
- geng4 xu1 du4 wai4 guang3 wu4 se4 ， na4 na4 wan4 qing3 yun2 meng4 xiong1 。
- wo3 ge1 dong1 chuan1 jie2 du4 bing1 ma3 xiong2 ， ge1 sheng1 ji1 lie4 hong1 feng1 long2 。
- xian1 yi4 zhou1 xi1 hou4 tian1 xia4 ， feng1 yun2 hu1 xi1 long2 hu3 cong2 。
- hua4 tu2 qi2 lin2 ming2 ding3 zhong1 ， niu2 tou2 zhi1 cheng2 wan4 gu3 chang2 qiong2 long2 。

## 注释

## 译文

## 赏析
