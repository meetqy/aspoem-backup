---
id: cheng-gong-xu-song-ben-zhong-pin-jun-fen-yun-de-liang-zi
title: 送本仲聘君分韻得良字
titlePinyin: song4 ben3 zhong4 pin4 jun1 fen1 yun4 de2 liang2 zi4
titleSlug: song-ben-zhong-pin-jun-fen-yun-de-liang-zi
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 國家全盛時，幅員萬里長。
- 委幣到空谷，靡才不周行。
- 豈其貴自珍，而病匿弗彰。
- 南渡今百年，蜀遠天一方。
- 彝典僅歲貢，幾人與庭揚。
- 况復多沮撓，誰不甘摧藏。
- 戎軒起耆哲，禮羅極精詳。
- 穎脫者家父，玉質而金相。
- 邂逅志念同，惻怛根本傷。
- 拔尤首推轂，有詔催嚴裝。
- 吾黨一吐氣，彙征類破荒。
- 慨昔升璧水，瀝血籲紫皇。
- 百壬眩縮頸，斯文彌耿光。
- 倫魁合騫飛，吏選何回翔。
- 孰知五色絲，未盡一皂囊。
- 殺氣昏宇宙，洚流渺津梁。
- 何以却外侮，盍先正皇綱。
- 翕合賢德聚，更須股肱良。
- 壽脈庶可續，客邪不難防。
- 癙思耿宵寤，傾耳鳴朝陽。
- 名節勉自立，官職那得忙。
- 大難我同榜，諸老競剡章。
- 渠豈州縣材，籍甚英俊場。
- 相期上連璧，少待同飛航。
- 我自分斂退，爲君喜激昂。
- 流目大江滿，執手薰風凉。
- 豈無佩繽紛，奮起相頡頏。
- 世味竟落寞，暇日聊相羊。
- 友誼古所重，心知遠難忘。
- 歲晚有良約，岷山瑶草芳。

## 拼音

- guo2 jia1 quan2 sheng4 shi2 ， fu2 yuan2 wan4 li3 chang2 。
- wei3 bi4 dao4 kong1 gu3 ， mi2 cai2 bu4 zhou1 xing2 。
- qi3 qi2 gui4 zi4 zhen1 ， er2 bing4 ni4 fu2 zhang1 。
- nan2 du4 jin1 bai3 nian2 ， shu3 yuan3 tian1 yi4 fang1 。
- yi2 dian3 jin3 sui4 gong4 ， ji1 ren2 yu3 ting2 yang2 。
- kuang4 fu4 duo1 ju3 nao2 ， shui2 bu4 gan1 cui1 cang2 。
- rong2 xuan1 qi3 qi2 zhe2 ， li3 luo2 ji2 jing1 xiang2 。
- ying3 tuo1 zhe3 jia1 fu4 ， yu4 zhi4 er2 jin1 xiang4 。
- xie4 hou4 zhi4 nian4 tong2 ， ce4 da2 gen1 ben3 shang1 。
- ba2 you2 shou3 tui1 gu3 ， you3 zhao4 cui1 yan2 zhuang1 。
- wu2 dang3 yi4 tu3 qi4 ， hui4 zheng1 lei4 po4 huang1 。
- kai3 xi1 sheng1 bi4 shui3 ， li4 xue4 yu4 zi3 huang2 。
- bai3 ren2 xuan4 suo1 jing3 ， si1 wen2 mi2 geng3 guang1 。
- lun2 kui2 he2 qian1 fei1 ， li4 xuan3 he2 hui2 xiang2 。
- shu2 zhi1 wu3 se4 si1 ， wei4 jin4 yi2 zao4 nang2 。
- sha1 qi4 hun1 yu3 zhou4 ， jiang4 liu2 miao3 jin1 liang2 。
- he2 yi3 que4 wai4 wu3 ， he2 xian1 zheng4 huang2 gang1 。
- xi1 he2 xian2 de2 ju4 ， geng4 xu1 gu3 gong1 liang2 。
- shou4 mai4 shu4 ke3 xu4 ， ke4 xie2 bu4 nan2 fang2 。
- shu3 si1 geng3 xiao1 wu4 ， qing1 er3 ming2 chao2 yang2 。
- ming2 jie2 mian3 zi4 li4 ， guan1 zhi2 na4 de2 mang2 。
- da4 nan2 wo3 tong2 bang3 ， zhu1 lao3 jing4 yan3 zhang1 。
- qu2 qi3 zhou1 xian4 cai2 ， ji2 shen4 ying1 jun4 chang3 。
- xiang1 qi1 shang4 lian2 bi4 ， shao3 dai1 tong2 fei1 hang2 。
- wo3 zi4 fen1 lian3 tui4 ， wei2 jun1 xi3 ji1 ang2 。
- liu2 mu4 da4 jiang1 man3 ， zhi2 shou3 xun1 feng1 liang2 。
- qi3 wu2 pei4 bin1 fen1 ， fen4 qi3 xiang1 jie2 hang2 。
- shi4 wei4 jing4 luo4 mo4 ， xia2 ri4 liao2 xiang1 yang2 。
- you3 yi4 gu3 suo3 zhong4 ， xin1 zhi1 yuan3 nan2 wang4 。
- sui4 wan3 you3 liang2 yue1 ， min2 shan1 yao2 cao3 fang1 。

## 注释

## 译文

## 赏析
