---
id: cheng-gong-xu-ti-jia-jiang-feng-lin-fu-yu-shan-zhuang-tu
title: 題夾江馮臨父玉山莊圖
titlePinyin: ti2 jia1 jiang1 feng2 lin2 fu4 yu4 shan1 zhuang1 tu2
titleSlug: ti-jia-jiang-feng-lin-fu-yu-shan-zhuang-tu
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天下最佳處，惟二室三川。
- 一氣所融結，何地無雲烟。
- 憶遊古南安，倦憩大觀前。
- 十洲與三島，渺莽雲水連。
- 追隨子邵子，飛步山房巔。
- 醉歸迷夕靄，笑歌呼渡船。
- 至今詩篋中，秀色餘芳鮮。
- 永願借一壑，抱耒耕石田。
- 不學谷口隠，姓名京師傳。
- 邂逅大馮君，爲我開愁邊。
- 烟霞粲畫本，風月起筆椽。
- 上有玉山莊，遥挹峩峰妍。
- 士爲聲利役，何如擁腫全。
- 脫粟幸可飽，苦茶宜活煎。
- 畫計不用決，與山終薄緣。
- 三間苟完矣，萬松想蒼然。
- 羊腸摧君輈，問君歸何年。
- 早逐山房翁，江郊掉吟鞭。
- 往來成二老，日醉壺中天。
- 對峙五言城，寫之七絲絃。
- 勿遣俗士駕，汙我青苔錢。

## 拼音

- tian1 xia4 zui4 jia1 chu3 ， wei2 er4 shi4 san1 chuan1 。
- yi2 qi4 suo3 rong2 jie2 ， he2 di4 wu2 yun2 yan1 。
- yi4 you2 gu3 nan2 an1 ， juan4 qi4 da4 guan1 qian2 。
- shi2 zhou1 yu3 san1 dao3 ， miao3 mang3 yun2 shui3 lian2 。
- zhui1 sui2 zi3 shao4 zi3 ， fei1 bu4 shan1 fang2 dian1 。
- zui4 gui1 mi2 xi1 ai3 ， xiao4 ge1 hu1 du4 chuan2 。
- zhi4 jin1 shi1 qie4 zhong1 ， xiu4 se4 yu2 fang1 xian1 。
- yong3 yuan4 jie4 yi2 he4 ， bao4 lei3 geng1 shi2 tian2 。
- bu4 xue2 gu3 kou3 yin3 ， xing4 ming2 jing1 shi1 chuan2 。
- xie4 hou4 da4 feng2 jun1 ， wei2 wo3 kai1 chou2 bian1 。
- yan1 xia2 can4 hua4 ben3 ， feng1 yue4 qi3 bi3 chuan2 。
- shang4 you3 yu4 shan1 zhuang1 ， yao2 yi4 e2 feng1 yan2 。
- shi4 wei2 sheng1 li4 yi4 ， he2 ru2 yong1 zhong3 quan2 。
- tuo1 su4 xing4 ke3 bao3 ， ku3 cha2 yi2 huo2 jian1 。
- hua4 ji4 bu2 yong4 jue2 ， yu3 shan1 zhong1 bao2 yuan2 。
- san1 jian4 gou3 wan2 yi3 ， wan4 song1 xiang3 cang1 ran2 。
- yang2 chang2 cui1 jun1 zhou1 ， wen4 jun1 gui1 he2 nian2 。
- zao3 zhu2 shan1 fang2 weng1 ， jiang1 jiao1 diao4 yin2 bian1 。
- wang3 lai2 cheng2 er4 lao3 ， ri4 zui4 hu2 zhong1 tian1 。
- dui4 zhi4 wu3 yan2 cheng2 ， xie3 zhi1 qi1 si1 xian2 。
- wu4 qian3 su2 shi4 jia4 ， wu1 wo3 qing1 tai2 qian2 。

## 注释

## 译文

## 赏析
