---
id: cheng-gong-xu-zu-jian-san-shan-zhao-mao-shi-er-shou-qi-er
title: 祖餞三山趙茂實二首  其二
titlePinyin: zu3 jian4 san1 shan1 zhao4 mao4 shi2 er4 shou3     qi2 er4
titleSlug: zu-jian-san-shan-zhao-mao-shi-er-shou-qi-er
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三生巖壑姿，失脚紅塵踏。
- 羨君得郡去，勝事踵康樂。
- 雲海渺無津，烟霞互開闔。
- 似聞石門蘚，猶带屐齒蠟。
- 惜哉荒遊誤，竟爲時論薄。
- 秉誼以事君，奚間暌與合。
- 矧是侯社貴，艱哉保障託。
- 宣室恐渴思，趣歸職獻納。
- 我拙念請閒，鴈蕩恣飛屩。
- 及君留郡齋，爲我拂塵榻。

## 拼音

- san1 sheng1 yan2 he4 zi1 ， shi1 jiao3 hong2 chen2 ta4 。
- xian4 jun1 de2 jun4 qu4 ， sheng4 shi4 zhong3 kang1 le4 。
- yun2 hai3 miao3 wu2 jin1 ， yan1 xia2 hu4 kai1 he2 。
- si4 wen2 shi2 men2 xian3 ， you2 dai4 ji1 chi3 la4 。
- xi1 zai1 huang1 you2 wu4 ， jing4 wei2 shi2 lun4 bao2 。
- bing3 yi4 yi3 shi4 jun1 ， xi1 jian4 kui2 yu3 he2 。
- shen3 shi4 hou2 she4 gui4 ， jian1 zai1 bao3 zhang4 tuo1 。
- xuan1 shi4 kong3 ke3 si1 ， qu4 gui1 zhi2 xian4 na4 。
- wo3 zhuo1 nian4 qing3 xian2 ， yan4 dang4 zi4 fei1 jue1 。
- ji2 jun1 liu2 jun4 zhai1 ， wei2 wo3 fu2 chen2 ta4 。

## 注释

## 译文

## 赏析
