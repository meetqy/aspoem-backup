---
id: cheng-gong-xu-he-jing-han-zeng-zi-jing-mo-zhang-yun
title: 和景韓贈子敬末章韻
titlePinyin: he2 jing3 han2 zeng4 zi3 jing4 mo4 zhang1 yun4
titleSlug: he-jing-han-zeng-zi-jing-mo-zhang-yun
author: 程公許
authorPinyin: cheng2 gong1 xu1
authorSlug: cheng-gong-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 艷冶昭陽妃，嬌好浣紗女。
- 盛時一轉盼，零落委黄土。
- 彼姝秋胡婦，真節甘獨守。
- 煒煒編簡上，芳聲乃持久。
- 我欲呼緒風，酹以一觴酒。
- 君看澗底松，閲世幾寒暑。
- 丈夫要如此，千載可尚友。
- 鬼蜮玩阿瞞，何妨摻撾鼓。
- 平生書五車，一字不堪煮。
- 愾我左右手，雙顧石棱紫。
- 忍窮學師道，覓句迫徐俯。
- 橫陳味嚼蠟，下筆迅流水。
- 憶昨涪江濱，對吟夜床雨。
- 胡爲輕判袂，愁凭烏皮几。
- 人生如飛蓬，飄落無定所。
- 那知錦官城，尊酒又同舉。
- 草玄幾垂絲，筆力造化補。
- 自我交斯人，短翅思決起。
- 不因得趣同，那覺同心苦。
- 至今浮山夢，歷歷西窗語。
- 齋厨厭苜蓿，塵甑窘禾稆。
- 忍饑搜枯腸，數息保氣母。
- 何當陪勝賞，一醉詩分取。
- 終恐吃期期，輸君白玉麈。

## 拼音

- yan4 ye3 zhao1 yang2 fei1 ， jiao1 hao3 huan4 sha1 nü3 。
- sheng4 shi2 yi4 zhuan3 pan4 ， ling2 luo4 wei3 huang2 tu3 。
- bi3 shu1 qiu1 hu2 fu4 ， zhen1 jie2 gan1 du2 shou3 。
- wei3 wei3 bian1 jian3 shang4 ， fang1 sheng1 nai3 chi2 jiu3 。
- wo3 yu4 hu1 xu4 feng1 ， lei4 yi3 yi4 shang1 jiu3 。
- jun1 kan4 jian4 di3 song1 ， yue4 shi4 ji1 han2 shu3 。
- zhang4 fu0 yao4 ru2 ci3 ， qian1 zai4 ke3 shang4 you3 。
- gui3 yu4 wan2 a1 man2 ， he2 fang2 chan1 zhua1 gu3 。
- ping2 sheng1 shu1 wu3 ju1 ， yi2 zi4 bu4 kan1 zhu3 。
- kai4 wo3 zuo3 you4 shou3 ， shuang1 gu4 shi2 leng2 zi3 。
- ren3 qiong2 xue2 shi1 dao4 ， mi4 ju4 po4 xu2 fu3 。
- heng2 chen2 wei4 jiao2 la4 ， xia4 bi3 xun4 liu2 shui3 。
- yi4 zuo2 fu2 jiang1 bin1 ， dui4 yin2 ye4 chuang2 yu3 。
- hu2 wei2 qing1 pan4 mei4 ， chou2 ping2 wu1 pi2 ji3 。
- ren2 sheng1 ru2 fei1 peng2 ， piao1 luo4 wu2 ding4 suo3 。
- na4 zhi1 jin3 guan1 cheng2 ， zun1 jiu3 you4 tong2 ju3 。
- cao3 xuan2 ji1 chui2 si1 ， bi3 li4 zao4 hua4 bu3 。
- zi4 wo3 jiao1 si1 ren2 ， duan3 chi4 si1 jue2 qi3 。
- bu4 yin1 de2 qu4 tong2 ， na4 jue2 tong2 xin1 ku3 。
- zhi4 jin1 fu2 shan1 meng4 ， li4 li4 xi1 chuang1 yu3 。
- zhai1 chu2 yan4 mu4 xu0 ， chen2 zeng4 jiong3 he2 lü3 。
- ren3 ji1 sou1 ku1 chang2 ， shu4 xi1 bao3 qi4 mu3 。
- he2 dang1 pei2 sheng4 shang3 ， yi2 zui4 shi1 fen1 qu3 。
- zhong1 kong3 chi1 qi1 qi1 ， shu1 jun1 bai2 yu4 zhu3 。

## 注释

## 译文

## 赏析
