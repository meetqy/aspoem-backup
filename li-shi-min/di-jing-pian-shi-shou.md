---
id: li-shi-min-di-jing-pian-shi-shou
title: 帝京篇十首
titlePinyin: di4 jing1 pian1 shi2 shou3
titleSlug: di-jing-pian-shi-shou
author: 李世民
authorPinyin: li3 shi4 min2
authorSlug: li-shi-min
dynasty: 唐
dynastyPinyin: tang2
dynastySlug: tang
tags: []
---

## 正文

- 秦川雄帝宅，函谷壯皇居。綺殿千尋起，離宮百雉餘。
- 連薨遙接漢，飛觀迥淩虛。雲日隱層闕，風煙出綺疏。
- 岩廊罷機務，崇文聊駐輦。玉匣啟龍圖，金繩披鳳篆。
- 韋編斷仍續，縹帙舒還卷。對此乃淹留，欹案觀墳典。
- 移步出詞林，停輿欣武宴。雕弓寫明月，駿馬疑流電。
- 驚雁落虛弦，啼猿悲急箭。閱賞誠多美，於茲乃忘倦。
- 鳴笳臨樂館，眺聽歡芳節。急管韻朱弦，清歌凝白雪。
- 彩鳳肅來儀，玄鶴紛成列。去茲鄭衛聲，雅音方可悅。
- 芳辰追逸趣，禁苑信多奇。橋形通漢上，峰勢接雲危。
- 煙霞交隱映，花鳥自參差。何如肆轍跡，萬里賞瑤池。
- 飛蓋去芳園，蘭橈遊翠渚。萍間日彩亂，荷處香風舉。
- 桂楫滿中川，弦歌振長嶼。豈必汾河曲，方為歡宴所。
- 落日雙闕昏，回輿九重暮。長煙散初碧，皎月澄輕素。
- 搴幌玩琴書，開軒引雲霧。斜漢耿層閣，清風搖玉樹。
- 歡樂難再逢，芳辰良可惜。玉酒泛雲罍，蘭殽陳綺席。
- 千鐘合堯禹，百獸諧金石。得志重寸陰，忘懷輕尺璧。
- 建章歡賞夕，二八盡妖妍。羅綺昭陽殿，芬芳玳瑁筵。
- 佩移星正動，扇掩月初圓。無勞上懸圃，即此對神仙。
- 以茲遊觀極，悠然獨長想。披卷覽前蹤，撫躬尋既往。
- 望古茅茨約，瞻今蘭殿廣。人道惡高危，虛心戒盈蕩。
- 奉天竭誠敬，臨民思惠養。納善察忠諫，明科慎刑賞。
- 六五誠難繼，四三非易仰。廣待淳化敷，方嗣雲亭響。

## 拼音

- qin2 chuan1 xiong2 di4 zhai2 ， han2 gu3 zhuang4 huang2 ju1 。 qi3 dian4 qian1 xun2 qi3 ， li2 gong1 bai3 zhi4 yu2 。
- lian2 hong1 yao2 jie1 han4 ， fei1 guan1 jiong3 ling2 xu1 。 yun2 ri4 yin3 ceng2 que4 ， feng1 yan1 chu1 qi3 shu1 。
- yan2 lang2 ba4 ji1 wu4 ， chong2 wen2 liao2 zhu4 nian3 。 yu4 xia2 qi3 long2 tu2 ， jin1 sheng2 pi1 feng4 zhuan4 。
- wei2 bian1 duan4 reng2 xu4 ， piao3 zhi4 shu1 huan2 juan4 。 dui4 ci3 nai3 yan1 liu2 ， qi1 an4 guan1 fen2 dian3 。
- yi2 bu4 chu1 ci2 lin2 ， ting2 yu2 xin1 wu3 yan4 。 diao1 gong1 xie3 ming2 yue4 ， jun4 ma3 yi2 liu2 dian4 。
- jing1 yan4 luo4 xu1 xian2 ， ti2 yuan2 bei1 ji2 jian4 。 yue4 shang3 cheng2 duo1 mei3 ， wu1 zi1 nai3 wang4 juan4 。
- ming2 jia1 lin2 le4 guan3 ， tiao4 ting1 huan1 fang1 jie2 。 ji2 guan3 yun4 zhu1 xian2 ， qing1 ge1 ning2 bai2 xue3 。
- cai3 feng4 su4 lai2 yi2 ， xuan2 he4 fen1 cheng2 lie4 。 qu4 zi1 zheng4 wei4 sheng1 ， ya3 yin1 fang1 ke3 yue4 。
- fang1 chen2 zhui1 yi4 qu4 ， jin4 yuan4 xin4 duo1 qi2 。 qiao2 xing2 tong1 han4 shang4 ， feng1 shi4 jie1 yun2 wei1 。
- yan1 xia2 jiao1 yin3 ying4 ， hua1 niao3 zi4 can1 cha4 。 he2 ru2 si4 zhe2 ji4 ， wan4 li3 shang3 yao2 chi2 。
- fei1 gai4 qu4 fang1 yuan2 ， lan2 rao2 you2 cui4 zhu3 。 ping2 jian4 ri4 cai3 luan4 ， he2 chu3 xiang1 feng1 ju3 。
- gui4 ji2 man3 zhong1 chuan1 ， xian2 ge1 zhen4 chang2 yu3 。 qi3 bi4 fen2 he2 qu3 ， fang1 wei2 huan1 yan4 suo3 。
- luo4 ri4 shuang1 que4 hun1 ， hui2 yu2 jiu3 chong2 mu4 。 chang2 yan1 san4 chu1 bi4 ， jiao3 yue4 cheng2 qing1 su4 。
- qian1 huang3 wan2 qin2 shu1 ， kai1 xuan1 yin3 yun2 wu4 。 xie2 han4 geng3 ceng2 ge2 ， qing1 feng1 yao2 yu4 shu4 。
- huan1 le4 nan2 zai4 feng2 ， fang1 chen2 liang2 ke3 xi1 。 yu4 jiu3 fan4 yun2 lei2 ， lan2 yao2 chen2 qi3 xi2 。
- qian1 zhong1 he2 yao2 yu3 ， bai3 shou4 xie2 jin1 shi2 。 de2 zhi4 zhong4 cun4 yin1 ， wang4 huai2 qing1 chi3 bi4 。
- jian4 zhang1 huan1 shang3 xi1 ， er4 ba1 jin4 yao1 yan2 。 luo2 qi3 zhao1 yang2 dian4 ， fen1 fang1 dai4 mao4 yan2 。
- pei4 yi2 xing1 zheng4 dong4 ， shan4 yan3 yue4 chu1 yuan2 。 wu2 lao2 shang4 xuan2 pu3 ， ji2 ci3 dui4 shen2 xian1 。
- yi3 zi1 you2 guan1 ji2 ， you1 ran2 du2 chang2 xiang3 。 pi1 juan4 lan3 qian2 zong1 ， fu3 gong1 xun2 ji4 wang3 。
- wang4 gu3 mao2 ci2 yue1 ， zhan1 jin1 lan2 dian4 guang3 。 ren2 dao4 e4 gao1 wei1 ， xu1 xin1 jie4 ying2 dang4 。
- feng4 tian1 jie2 cheng2 jing4 ， lin2 min2 si1 hui4 yang3 。 na4 shan4 cha2 zhong1 jian4 ， ming2 ke1 shen4 xing2 shang3 。
- liu4 wu3 cheng2 nan2 ji4 ， si4 san1 fei1 yi4 yang3 。 guang3 dai4 chun2 hua4 fu1 ， fang1 si4 yun2 ting2 xiang3 。

## 注释

## 译文

## 赏析
