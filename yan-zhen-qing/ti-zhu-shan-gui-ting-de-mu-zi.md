---
id: yan-zhen-qing-ti-zhu-shan-gui-ting-de-mu-zi
title: 題杼山癸亭得暮字
titlePinyin: ti2 zhu4 shan1 gui3 ting2 de2 mu4 zi4
titleSlug: ti-zhu-shan-gui-ting-de-mu-zi
author: 顏真卿
authorPinyin: yan2 zhen1 qing1
authorSlug: yan-zhen-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 杼山多幽絕，勝事盈跬步。
- 前者雖登攀，淹留恨晨暮。
- 及茲紆勝引，曾是美無度。
- 歘構三癸亭，實爲陸生故。
- 高賢能剏物，疏鑿皆有趣。
- 不越方丈間，居然雲霄遇。
- 巍峨倚脩岫，曠望臨古渡。
- 左右苔石攢，低昂桂枝蠹。
- 山僧狎猨狖，巢鳥來枳椇。
- 俯視何楷臺，傍瞻戴顒路。
- 遲迴未能下，夕照明村樹。

## 拼音

- zhu4 shan1 duo1 you1 jue2 ， sheng4 shi4 ying2 kui3 bu4 。
- qian2 zhe3 sui1 deng1 pan1 ， yan1 liu2 hen4 chen2 mu4 。
- ji2 zi1 yu1 sheng4 yin3 ， ceng2 shi4 mei3 wu2 du4 。
- xu1 gou4 san1 gui3 ting2 ， shi2 wei2 lu4 sheng1 gu4 。
- gao1 xian2 neng2 chuang4 wu4 ， shu1 zao2 jie1 you3 qu4 。
- bu2 yue4 fang1 zhang4 jian4 ， ju1 ran2 yun2 xiao1 yu4 。
- wei1 e2 yi3 xiu1 xiu4 ， kuang4 wang4 lin2 gu3 du4 。
- zuo3 you4 tai2 shi2 zan3 ， di1 ang2 gui4 zhi1 du4 。
- shan1 seng1 xia2 yuan2 you4 ， chao2 niao3 lai2 zhi3 ju3 。
- fu3 shi4 he2 kai3 tai2 ， bang4 zhan1 dai4 yong2 lu4 。
- chi2 hui2 wei4 neng2 xia4 ， xi1 zhao4 ming2 cun1 shu4 。

## 注释

## 译文

## 赏析
