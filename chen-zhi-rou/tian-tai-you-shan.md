---
id: chen-zhi-rou-tian-tai-you-shan
title: 天台遊山
titlePinyin: tian1 tai2 you2 shan1
titleSlug: tian-tai-you-shan
author: 陳知柔
authorPinyin: chen2 zhi1 rou2
authorSlug: chen-zhi-rou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 煙蘿穿幾重，柴車倦驅駕。
- 忽尋鐘磬音，山腰得僧舍。
- 主僧聞我來，曳杖出相迓。
- 揖我坐虛閣，登臨欠臺榭。
- 老屋數椽餘，風物自閑暇。
- 古木出雲杪，遥岑來竹罅。
- 下臨一泓水，涵光冷相射。
- 但能了此生，未遽慚大厦。
- 我本山中人，偶失學圃稼。
- 爲米聊復留，兩同僧過夏。
- 得舟家可浮，遇竹宅便借。
- 是處皆南山，何必東籬下。
- 悠悠去忘歸，寧畏長官罵。
- 松月苦留客，徘徊度清夜。
- 明朝過桃溪，溪女莫相詫。

## 拼音

- yan1 luo2 chuan1 ji1 zhong4 ， chai2 ju1 juan4 qu1 jia4 。
- hu1 xun2 zhong1 qing4 yin1 ， shan1 yao1 de2 seng1 she4 。
- zhu3 seng1 wen2 wo3 lai2 ， ye4 zhang4 chu1 xiang1 ya4 。
- yi1 wo3 zuo4 xu1 ge2 ， deng1 lin2 qian4 tai2 xie4 。
- lao3 wu1 shu4 chuan2 yu2 ， feng1 wu4 zi4 xian2 xia2 。
- gu3 mu4 chu1 yun2 miao3 ， yao2 cen2 lai2 zhu2 xia4 。
- xia4 lin2 yi4 hong2 shui3 ， han2 guang1 leng3 xiang1 she4 。
- dan4 neng2 le0 ci3 sheng1 ， wei4 ju4 can2 da4 sha4 。
- wo3 ben3 shan1 zhong1 ren2 ， ou3 shi1 xue2 pu3 jia4 。
- wei2 mi3 liao2 fu4 liu2 ， liang3 tong2 seng1 guo4 xia4 。
- de2 zhou1 jia1 ke3 fu2 ， yu4 zhu2 zhai2 bian4 jie4 。
- shi4 chu3 jie1 nan2 shan1 ， he2 bi4 dong1 li2 xia4 。
- you1 you1 qu4 wang4 gui1 ， ning2 wei4 chang2 guan1 ma4 。
- song1 yue4 ku3 liu2 ke4 ， pai2 huai2 du4 qing1 ye4 。
- ming2 chao2 guo4 tao2 xi1 ， xi1 nü3 mo4 xiang1 cha4 。

## 注释

## 译文

## 赏析
