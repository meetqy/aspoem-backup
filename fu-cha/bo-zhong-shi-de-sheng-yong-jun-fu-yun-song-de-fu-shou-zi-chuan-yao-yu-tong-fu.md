---
id: fu-cha-bo-zhong-shi-de-sheng-yong-jun-fu-yun-song-de-fu-shou-zi-chuan-yao-yu-tong-fu
title: 伯仲時德升用均父韻送德父守葘川邀余同賦
titlePinyin: bo2 zhong4 shi2 de2 sheng1 yong4 jun1 fu4 yun4 song4 de2 fu4 shou3 zi1 chuan1 yao1 yu2 tong2 fu4
titleSlug: bo-zhong-shi-de-sheng-yong-jun-fu-yun-song-de-fu-shou-zi-chuan-yao-yu-tong-fu
author: 傅察
authorPinyin: fu4 cha2
authorSlug: fu-cha
dynasty: 唐
dynastyPinyin: tang2
dynastySlug: tang
tags: [] 
---

## 正文

- 妙齡擢秀如黄童，藉甚詞林振古風。
- 瀾翻千載常在口，磊落萬卷獨蟠胸。
- 不将龜筮論從逆，獨向詩書有高識。
- 琳宫乞得十年閑，可但新詩勝疇昔。
- 一麾自詭治東萊，洗眼看公手重拭。
- 疲氓按堵身暫休，黠吏垂頭聲不出。
- 人言功效真卓爾，歸近高堂渾含喜。
- 喜公才氣更難量，致君要著巖廊裏。
- 秋雲漠漠向空飛，颯颯凉風生桂枝。
- 馬蹄又踏東川去，盤水洋洋可樂饑。
- 我今作吏愧無補，夢寐林泉那得歸。
- 會袖手版付丞相，卻掃庭闈戲綵衣。
- 卜鄰僅許依仁里，與子艱難共生死。
- 釣竿伴我訪滄溟，沮洳定無三尺鯉。

## 拼音

- miao4 ling2 zhuo2 xiu4 ru2 huang2 tong2 ， jie4 shen4 ci2 lin2 zhen4 gu3 feng1 。
- lan2 fan1 qian1 zai4 chang2 zai4 kou3 ， lei3 luo4 wan4 juan4 du2 pan2 xiong1 。
- bu4 jiang1 gui1 shi4 lun4 cong2 ni4 ， du2 xiang4 shi1 shu1 you3 gao1 shi2 。
- lin2 gong1 qi3 de2 shi2 nian2 xian2 ， ke3 dan4 xin1 shi1 sheng4 chou2 xi1 。
- yi4 hui1 zi4 gui3 zhi4 dong1 lai2 ， xi3 yan3 kan4 gong1 shou3 zhong4 shi4 。
- pi2 mang2 an4 du3 shen1 zan4 xiu1 ， xia2 li4 chui2 tou2 sheng1 bu4 chu1 。
- ren2 yan2 gong1 xiao4 zhen1 zhuo2 er3 ， gui1 jin4 gao1 tang2 hun2 han2 xi3 。
- xi3 gong1 cai2 qi4 geng4 nan2 liang2 ， zhi4 jun1 yao4 zhu4 yan2 lang2 li3 。
- qiu1 yun2 mo4 mo4 xiang4 kong1 fei1 ， sa4 sa4 liang2 feng1 sheng1 gui4 zhi1 。
- ma3 ti2 you4 ta4 dong1 chuan1 qu4 ， pan2 shui3 yang2 yang2 ke3 le4 ji1 。
- wo3 jin1 zuo4 li4 kui4 wu2 bu3 ， meng4 mei4 lin2 quan2 na4 de2 gui1 。
- hui4 xiu4 shou3 ban3 fu4 cheng2 xiang4 ， que4 sao3 ting2 wei2 xi4 cai3 yi1 。
- bu3 lin2 jin3 xu1 yi1 ren2 li3 ， yu3 zi3 jian1 nan2 gong4 sheng1 si3 。
- diao4 gan1 ban4 wo3 fang3 cang1 ming2 ， ju4 ru4 ding4 wu2 san1 chi3 li3 。

## 注释

## 译文

## 赏析
