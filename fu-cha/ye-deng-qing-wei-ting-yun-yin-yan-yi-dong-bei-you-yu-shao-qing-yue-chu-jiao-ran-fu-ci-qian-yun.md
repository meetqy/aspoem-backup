---
id: fu-cha-ye-deng-qing-wei-ting-yun-yin-yan-yi-dong-bei-you-yu-shao-qing-yue-chu-jiao-ran-fu-ci-qian-yun
title: 夜登清微亭雲陰掩翳東北有雨少頃月出皎然復次前韻
titlePinyin: ye4 deng1 qing1 wei1 ting2 yun2 yin1 yan3 yi4 dong1 bei3 you3 yu3 shao3 qing3 yue4 chu1 jiao3 ran2 fu4 ci4 qian2 yun4
titleSlug: ye-deng-qing-wei-ting-yun-yin-yan-yi-dong-bei-you-yu-shao-qing-yue-chu-jiao-ran-fu-ci-qian-yun
author: 傅察
authorPinyin: fu4 cha2
authorSlug: fu-cha
dynasty: 唐
dynastyPinyin: tang2
dynastySlug: tang
tags: [] 
---

## 正文

- 融融暑未闌，悄悄夜方午。
- 命駕聊叩門，尋幽得兹土。
- 俯瞩但蒼茫，前瞻何鹵莽。
- 萬籟正虛無，群生各安堵。
- 蟬嘯作笙簫，蛙鳴當鍾鼓。
- 鳬舄正参差，詼諧懼狎侮。
- 豈惟冠蓋傾，已覺肝膽吐。
- 坐久隱奔雷，天邉垂密雨。
- 疏木列賓朋，衆峰自臣主。
- 螢火落明星，爐烟裊青縷。
- 那能勝酒杯，所欣瞻德宇。
- 高歌屡激昻，失喜或俛偻。
- 蕭颯濯塵襟，清虛湛靈府。
- 快如仙爪爬，洒若頭風愈。
- 須臾出金盤，照曜開玉戶。
- 映浪雜瓊瑰，穿簾間璧組。
- 斯遊豈前謀，後會難逆数。
- 歡餘岸綸巾，語約揮松麈。
- 可能伴雞棲，亦復随蝶栩。
- 廣寒會可升，試爲刷翎羽。

## 拼音

- rong2 rong2 shu3 wei4 lan2 ， qiao1 qiao1 ye4 fang1 wu3 。
- ming4 jia4 liao2 kou4 men2 ， xun2 you1 de2 zi1 tu3 。
- fu3 zhu3 dan4 cang1 mang2 ， qian2 zhan1 he2 lu3 mang3 。
- wan4 lai4 zheng4 xu1 wu2 ， qun2 sheng1 ge4 an1 du3 。
- chan2 xiao4 zuo4 sheng1 xiao1 ， wa1 ming2 dang1 zhong1 gu3 。
- fu2 xi4 zheng4 cen1 ci1 ， hui1 xie2 ju4 xia2 wu3 。
- qi3 wei2 guan1 gai4 qing1 ， yi3 jue2 gan1 dan3 tu3 。
- zuo4 jiu3 yin3 ben1 lei2 ， tian1 bian1 chui2 mi4 yu3 。
- shu1 mu4 lie4 bin1 peng2 ， zhong4 feng1 zi4 chen2 zhu3 。
- ying2 huo3 luo4 ming2 xing1 ， lu2 yan1 niao3 qing1 lü3 。
- na4 neng2 sheng4 jiu3 bei1 ， suo3 xin1 zhan1 de2 yu3 。
- gao1 ge1 lü3 ji1 ang2 ， shi1 xi3 huo4 fu3 lü3 。
- xiao1 sa4 zhuo2 chen2 jin1 ， qing1 xu1 zhan4 ling2 fu3 。
- kuai4 ru2 xian1 zhua3 pa2 ， sa3 ruo4 tou2 feng1 yu4 。
- xu1 yu2 chu1 jin1 pan2 ， zhao4 yao4 kai1 yu4 hu4 。
- ying4 lang4 za2 qiong2 gui1 ， chuan1 lian2 jian4 bi4 zu3 。
- si1 you2 qi3 qian2 mou2 ， hou4 hui4 nan2 ni4 shu4 。
- huan1 yu2 an4 lun2 jin1 ， yu3 yue1 hui1 song1 zhu3 。
- ke3 neng2 ban4 ji1 qi1 ， yi4 fu4 sui2 die2 xu3 。
- guang3 han2 hui4 ke3 sheng1 ， shi4 wei2 shua1 ling2 yu3 。

## 注释

## 译文

## 赏析
