---
id: luo-yin-chou-qiu-guang-ting
title: 酬丘光庭
titlePinyin: chou2 qiu1 guang1 ting2
titleSlug: chou-qiu-guang-ting
author: 羅隱
authorPinyin: luo2 yin3
authorSlug: luo-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 正月十一日書札，五月十六日到來。
- 柳吟秦望咫尺地，鯉魚何處閑裴回？
- 故人情意未疎索，次第序述眉眼開。
- 上言二年隔煙水，下有數幅真瓊瑰。
- 行吟坐讀口不倦，瀑泉激射琅玕摧。
- 壁池蘭蕙日已老，村酒蘸甲時幾桮。
- 鶴齡鴻算不復見，雨後蓑笠空莓苔。
- 自從黃寇擾中土，人心波蕩猶未迴。
- 道殷合眼拜九列，張濬掉舌升三台。
- 朝廷濟濟百揆序，寧將對面容姦回。
- 禍生有基妖有漸，翠華西幸蒙塵埃。
- 三川梗塞兩河閉，大明宮殿生蒿萊。
- 懦夫早歲不量力，策蹇仰北高崔嵬。
- 千門萬戶扃鎖密，良匠不肯雕散材。
- 君今得意尚如此，況我麋鹿悠悠哉。
- 榮衰貴賤目所睹，莫嫌頭白黃金臺。

## 拼音

- zheng1 yue4 shi2 yi1 ri4 shu1 zha2 ， wu3 yue4 shi2 liu4 ri4 dao4 lai2 。
- liu3 yin2 qin2 wang4 zhi3 chi3 di4 ， li3 yu2 he2 chu3 xian2 pei2 hui2 ？
- gu4 ren2 qing2 yi4 wei4 shu1 suo3 ， ci4 di4 xu4 shu4 mei2 yan3 kai1 。
- shang4 yan2 er4 nian2 ge2 yan1 shui3 ， xia4 you3 shu4 fu2 zhen1 qiong2 gui1 。
- xing2 yin2 zuo4 du2 kou3 bu2 juan4 ， pu4 quan2 ji1 she4 lang2 gan1 cui1 。
- bi4 chi2 lan2 hui4 ri4 yi3 lao3 ， cun1 jiu3 zhan4 jia3 shi2 ji1 bei1 。
- he4 ling2 hong2 suan4 bu2 fu4 jian4 ， yu3 hou4 suo1 li4 kong1 mei2 tai2 。
- zi4 cong2 huang2 kou4 rao3 zhong1 tu3 ， ren2 xin1 bo1 dang4 you2 wei4 hui2 。
- dao4 yin1 he2 yan3 bai4 jiu3 lie4 ， zhang1 jun4 diao4 she2 sheng1 san1 tai2 。
- chao2 ting2 ji4 ji4 bai3 kui2 xu4 ， ning2 jiang1 dui4 mian4 rong2 jian1 hui2 。
- huo4 sheng1 you3 ji1 yao1 you3 jian4 ， cui4 hua2 xi1 xing4 meng2 chen2 ai1 。
- san1 chuan1 geng3 se4 liang3 he2 bi4 ， da4 ming2 gong1 dian4 sheng1 hao1 lai2 。
- nuo4 fu1 zao3 sui4 bu2 liang4 li4 ， ce4 jian3 yang3 bei3 gao1 cui1 wei2 。
- qian1 men2 wan4 hu4 jiong1 suo3 mi4 ， liang2 jiang4 bu4 ken3 diao1 san4 cai2 。
- jun1 jin1 de2 yi4 shang4 ru2 ci3 ， kuang4 wo3 mi2 lu4 you1 you1 zai1 。
- rong2 shuai1 gui4 jian4 mu4 suo3 du3 ， mo4 xian2 tou2 bai2 huang2 jin1 tai2 。

## 注释

## 译文

## 赏析
