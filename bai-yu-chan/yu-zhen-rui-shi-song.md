---
id: bai-yu-chan-yu-zhen-rui-shi-song
title: 玉真瑞世頌
titlePinyin: yu4 zhen1 rui4 shi4 song4
titleSlug: yu-zhen-rui-shi-song
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西華王母，紫虛元君。
- 咀嚼九日，偃仰三雲。
- 毛竹秦娥，簫臺周女。
- 夜騎天風，曉詣帝所。
- 琪花開盛，鳳鳥歌雍。
- 霞旌舞翠，煙幢麗空。
- 金莖露飛，玉樹月淡。
- 蒼苔丹墀，紅藥宋檻。
- 北斗后德，陽春母儀。
- 飈乘鶴驅，霓裳羽衣。
- 懿淑靖都，恭柔慧閑。
- 金玉淵海，瓊瑶丘山。
- 聖學光明，寶翰芳美。
- 四海歌謠，關雎麟趾。
- 仙儀沖粹，道性熙怡。
- 福祿來爲，葛藟螽斯。
- 金鼎凝霜，玉爐煅月。
- 芝田黄芽，桂館白雪。
- 青鳥不至，翠蓬忘歸。
- 玉真瑞世，吾教光輝。
- 詳延方士，酬酢道要。
- 營魄守雌，玄牝觀妙。
- 廣寒兔老，衡嶽松青。
- 至尊萬壽，永保坤寧。

## 拼音

- xi1 hua2 wang2 mu3 ， zi3 xu1 yuan2 jun1 。
- ju3 jue2 jiu3 ri4 ， yan3 yang3 san1 yun2 。
- mao2 zhu2 qin2 e2 ， xiao1 tai2 zhou1 nü3 。
- ye4 qi2 tian1 feng1 ， xiao3 yi4 di4 suo3 。
- qi2 hua1 kai1 sheng4 ， feng4 niao3 ge1 yong1 。
- xia2 jing1 wu3 cui4 ， yan1 zhuang4 li2 kong1 。
- jin1 jing4 lu4 fei1 ， yu4 shu4 yue4 dan4 。
- cang1 tai2 dan1 chi2 ， hong2 yao4 song4 jian4 。
- bei3 dou3 hou4 de2 ， yang2 chun1 mu3 yi2 。
- biao1 cheng2 he4 qu1 ， ni2 chang2 yu3 yi1 。
- yi4 shu1 jing4 dou1 ， gong1 rou2 hui4 xian2 。
- jin1 yu4 yuan1 hai3 ， qiong2 yao2 qiu1 shan1 。
- sheng4 xue2 guang1 ming2 ， bao3 han4 fang1 mei3 。
- si4 hai3 ge1 yao2 ， guan1 ju1 lin2 zhi3 。
- xian1 yi2 chong1 cui4 ， dao4 xing4 xi1 yi2 。
- fu2 lu4 lai2 wei2 ， ge3 lei3 zhong1 si1 。
- jin1 ding3 ning2 shuang1 ， yu4 lu2 duan4 yue4 。
- zhi1 tian2 huang2 ya2 ， gui4 guan3 bai2 xue3 。
- qing1 niao3 bu2 zhi4 ， cui4 peng2 wang4 gui1 。
- yu4 zhen1 rui4 shi4 ， wu2 jiao4 guang1 hui1 。
- xiang2 yan2 fang1 shi4 ， chou2 zuo4 dao4 yao4 。
- ying2 po4 shou3 ci2 ， xuan2 pin4 guan1 miao4 。
- guang3 han2 tu4 lao3 ， heng2 yue4 song1 qing1 。
- zhi4 zun1 wan4 shou4 ， yong3 bao3 kun1 ning2 。

## 注释

## 译文

## 赏析
