---
id: bai-yu-chan-shan-yue-xuan
title: 山月軒
titlePinyin: shan1 yue4 xuan1
titleSlug: shan-yue-xuan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老蟾飛上梧桐枝，蒼屏煙冷猿夜啼。
- 瀲灧金盤掛寒巘，嬋娟玉鏡沉清溪。
- 風前松竹盡起舞，姮娥徘徊不歸去。
- 人在廣寒天在水，滿天星斗知何處。
- 幽人爲我鳴瑶琴，山前月下千古心。
- 不知明月幾圓缺，只有青山無古今。
- 醉持玉盞吞金餠，塵世無人知此景。
- 青山無言人酩酊，浩歌卧斷桂花影。

## 拼音

- lao3 chan2 fei1 shang4 wu2 tong2 zhi1 ， cang1 ping2 yan1 leng3 yuan2 ye4 ti2 。
- lian4 yan4 jin1 pan2 gua4 han2 yan3 ， chan2 juan1 yu4 jing4 chen2 qing1 xi1 。
- feng1 qian2 song1 zhu2 jin4 qi3 wu3 ， heng2 e2 pai2 huai2 bu4 gui1 qu4 。
- ren2 zai4 guang3 han2 tian1 zai4 shui3 ， man3 tian1 xing1 dou4 zhi1 he2 chu3 。
- you1 ren2 wei2 wo3 ming2 yao2 qin2 ， shan1 qian2 yue4 xia4 qian1 gu3 xin1 。
- bu4 zhi1 ming2 yue4 ji1 yuan2 que1 ， zhi3 you3 qing1 shan1 wu2 gu3 jin1 。
- zui4 chi2 yu4 zhan3 tun1 jin1 bing3 ， chen2 shi4 wu2 ren2 zhi1 ci3 jing3 。
- qing1 shan1 wu2 yan2 ren2 ming3 ding3 ， hao4 ge1 wo4 duan4 gui4 hua1 ying3 。

## 注释

## 译文

## 赏析
