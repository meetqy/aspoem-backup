---
id: bai-yu-chan-kuai-huo-ge-qi-yi
title: 快活歌  其一
titlePinyin: kuai4 huo0 ge1     qi2 yi1
titleSlug: kuai-huo-ge-qi-yi
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 快活快活真快活，被我一時都掉脫。
- 撒手浩歌歸去來，生薑胡椒果是辣。
- 如今快活大快活，有時放顛或放劣。
- 自家身裏有夫妻，說向時人須笑殺。
- 向時快活小快活，無影樹子和根拔。
- 男兒端的會懷胎，子母同形活潑潑。
- 快活快活真快活，虛空粉碎秋毫末。
- 輪迴生死幾千生，這回大死方今活。
- 舊時窠臼潑生涯，于今凈盡都掉脫。
- 元來爹爹只是爺，懵懵懂懂自瓜葛。
- 近來髣髴辨西東，七七依前四十八。
- 如龍養珠心不忘，如鷄抱卵氣不絕。
- 又似寒蟬吸曉風，又如老蚌含秋月。
- 一箇閑人天地間，大笑一聲天地闊。
- 衣則四時惟一衲，飯則千家可一鉢。
- 三家村裏弄風狂，十字街頭打鶻突。
- 一夫一妻將六兒，或行或坐常兀兀。
- 收來放去任縱橫，即是十方三世佛。
- 有酒一杯復一杯，有歌一闋復一闋。
- 日中了了飯三餐，飯後齁齁睡一歇。
- 放下萬緣都掉脫，脫得自如方快活。
- 用盡醒醒學得癡，此時化景登晨訣。
- 時人不會翻筋斗，如饑喫鹽加得渴。
- 偶然放浪到廬山，身在白蘋紅蓼間。
- 一登天籟亭前望，黄鶴未歸春雨寒。
- 心酸世上幾多人，不煉金液大還丹。
- 忘形養氣乃金液，對景無心是大還。
- 忘形化氣氣化神，斯乃大道透三關。
- 絳宮炎炎偃月爐，靈臺寂寂大玄壇。
- 朱砂乃是赤鳳血，水銀乃是黑龜肝。
- 金鉛採歸入土釜，木汞飛走居泥丸。
- 華池正在氣海內，神室正在黄庭間。
- 散則眼耳鼻舌忙，聚則經絡榮衛閑。
- 五臟六腑各有神，萬神朝元歸一靈。
- 一靈是謂混元精，先天後天乾元亨。
- 聖人採此爲藥材，聚之則有散則零。
- 晝夜河車不暫停，默契大造同運行。
- 人人本有一滴金，金精木液各半斤。
- 二十八宿歸一爐，一水一火須調勻。
- 一候剛兮一候柔，一爻武兮一爻文。
- 心天節候定寒暑，性地分野分楚秦。
- 一日八萬四千里，自有斗柄周天輪。
- 人將蛻殻陰陽外，不可不煉水銀銀。
- 但得黄婆來紫庭，金翁姹女即婚姻。
- 青龍白虎繞金鼎，黄芽半夜一枝春。
- 九曲江頭飛白雪，崑崙山巔騰紫雲。
- 丁公默默守玉爐，交媾溫養成胎嬰。
- 神水沃滅三尸火，慧劍掃除六賊兵。
- 無中生有一刀圭，糞丸中有蜣蜋形。
- 誠哉一得即永得，片餉中間可結成。
- 忽然四大成虛白，不覺一靈升太清。
- 縱使工夫汞見鉛，不知火候也徒然。
- 大都要藉周天火，十月聖胎方始圓。
- 雖結丹頭終耗失，要須火候始凝堅。
- 動靜存亡宜沐浴，吉凶進退貴抽添。
- 火力綿綿九轉後，藥物始可成胎仙。
- 一時八刻一周天，十二時辰準一年。
- 每自一陽交媾後，功夫煉到六純乾。
- 精神來往如潮候，氣血盈虛似月魂。
- 一轂從來三十幅，妙處都由前後弦。
- 專氣致柔爲至仁，禮義智信融爲仁。
- 真土歸位爲至真，水火金木俱渾全。
- 精水神火與意土，煉使魂魄歸其根。
- 先天一氣今常存，散在萬物與人身。
- 花自春風鳥自啼，豈知造物天爲春。
- 百姓日用而不知，氣入四肢徒凋殘。
- 松竹虛心受氣足，凌霜傲雪長年青。
- 况人元神本不死，此氣即是黄芽鉛。
- 老松可少病可健，散者可聚促可延。
- 心入虛無行火候，內景內象壺中天。
- 須知一塵一蓬萊，與走一葉一偓佺。
- 神即火兮氣即藥，心爲爐兮身爲田。
- 自耕自種自烹煉，一日一粒如黍然。
- 靈芝一生甘露降，龜蛇千古常相纏。
- 一朝雷電撼山川，一之則日萬則煙。
- 日中自有金烏飛，夜夜三更入廣寒。
- 子子孫孫千百億，爐鼎鷄犬皆登天。
- 大道三十有二傳，傳到天台有悟真。
- 四傳復至白玉蟾，眼空四海嗟無人。
- 偶遇太平興國宮，白髮道士其姓陳。
- 半生立志學鉛汞，萬水千山徒苦辛。
- 一朝邂逅廬山下，擺手笑出人間塵。
- 翠閣對床風雨夜，授以丹法使還元。
- 人生何似一杯酒，人生何似一盞燈。
- 蓬萊方丈在何處，青雲白鶴欲歸去。
- 快活快活真快活，爲君說此末後句。
- 末後一句親分付，普爲天下學仙者，曉然指出蓬萊路。

## 拼音

- kuai4 huo0 kuai4 huo0 zhen1 kuai4 huo0 ， bei4 wo3 yi4 shi2 dou1 diao4 tuo1 。
- sa1 shou3 hao4 ge1 gui1 qu4 lai2 ， sheng1 jiang1 hu2 jiao1 guo3 shi4 la4 。
- ru2 jin1 kuai4 huo0 da4 kuai4 huo0 ， you3 shi2 fang4 dian1 huo4 fang4 lie4 。
- zi4 jia1 shen1 li3 you3 fu1 qi1 ， shuo1 xiang4 shi2 ren2 xu1 xiao4 sha1 。
- xiang4 shi2 kuai4 huo0 xiao3 kuai4 huo0 ， wu2 ying3 shu4 zi3 he2 gen1 ba2 。
- nan2 er2 duan1 di4 hui4 huai2 tai1 ， zi3 mu3 tong2 xing2 huo2 po1 po1 。
- kuai4 huo0 kuai4 huo0 zhen1 kuai4 huo0 ， xu1 kong1 fen3 sui4 qiu1 hao2 mo4 。
- lun2 hui2 sheng1 si3 ji1 qian1 sheng1 ， zhe4 hui2 da4 si3 fang1 jin1 huo2 。
- jiu4 shi2 ke1 jiu4 po1 sheng1 ya2 ， yu2 jin1 jing4 jin4 dou1 diao4 tuo1 。
- yuan2 lai2 die1 die0 zhi3 shi4 ye2 ， meng3 meng3 dong3 dong3 zi4 gua1 ge2 。
- jin4 lai2 fang3 fu2 bian4 xi1 dong1 ， qi1 qi1 yi1 qian2 si4 shi2 ba1 。
- ru2 long2 yang3 zhu1 xin1 bu2 wang4 ， ru2 ji1 bao4 luan3 qi4 bu4 jue2 。
- you4 si4 han2 chan2 xi1 xiao3 feng1 ， you4 ru2 lao3 bang4 han2 qiu1 yue4 。
- yi2 ge4 xian2 ren2 tian1 di4 jian4 ， da4 xiao4 yi4 sheng1 tian1 di4 kuo4 。
- yi1 ze2 si4 shi2 wei2 yi1 na4 ， fan4 ze2 qian1 jia1 ke3 yi4 bo1 。
- san1 jia1 cun1 li3 nong4 feng1 kuang2 ， shi2 zi4 jie1 tou2 da3 gu3 tu1 。
- yi4 fu1 yi4 qi1 jiang1 liu4 er2 ， huo4 xing2 huo4 zuo4 chang2 wu4 wu4 。
- shou1 lai2 fang4 qu4 ren4 zong4 heng2 ， ji2 shi4 shi2 fang1 san1 shi4 fo2 。
- you3 jiu3 yi4 bei1 fu4 yi4 bei1 ， you3 ge1 yi2 que4 fu4 yi2 que4 。
- ri4 zhong1 liao3 liao3 fan4 san1 can1 ， fan4 hou4 hou1 hou1 shui4 yi4 xie1 。
- fang4 xia4 wan4 yuan2 dou1 diao4 tuo1 ， tuo1 de2 zi4 ru2 fang1 kuai4 huo0 。
- yong4 jin4 xing3 xing3 xue2 de2 chi1 ， ci3 shi2 hua4 jing3 deng1 chen2 jue2 。
- shi2 ren2 bu2 hui4 fan1 jin1 dou3 ， ru2 ji1 chi1 yan2 jia1 de2 ke3 。
- ou3 ran2 fang4 lang4 dao4 lu2 shan1 ， shen1 zai4 bai2 pin2 hong2 liao3 jian4 。
- yi4 deng1 tian1 lai4 ting2 qian2 wang4 ， huang2 he4 wei4 gui1 chun1 yu3 han2 。
- xin1 suan1 shi4 shang4 ji1 duo1 ren2 ， bu2 lian4 jin1 ye4 da4 huan2 dan1 。
- wang4 xing2 yang3 qi4 nai3 jin1 ye4 ， dui4 jing3 wu2 xin1 shi4 da4 huan2 。
- wang4 xing2 hua4 qi4 qi4 hua4 shen2 ， si1 nai3 da4 dao4 tou4 san1 guan1 。
- jiang4 gong1 yan2 yan2 yan3 yue4 lu2 ， ling2 tai2 ji4 ji4 da4 xuan2 tan2 。
- zhu1 sha1 nai3 shi4 chi4 feng4 xue4 ， shui3 yin2 nai3 shi4 hei1 gui1 gan1 。
- jin1 qian1 cai3 gui1 ru4 tu3 fu3 ， mu4 gong3 fei1 zou3 ju1 ni2 wan2 。
- hua2 chi2 zheng4 zai4 qi4 hai3 nei4 ， shen2 shi4 zheng4 zai4 huang2 ting2 jian4 。
- san4 ze2 yan3 er3 bi2 she2 mang2 ， ju4 ze2 jing1 luo4 rong2 wei4 xian2 。
- wu3 zang4 liu4 fu3 ge4 you3 shen2 ， wan4 shen2 chao2 yuan2 gui1 yi4 ling2 。
- yi4 ling2 shi4 wei4 hun4 yuan2 jing1 ， xian1 tian1 hou4 tian1 qian2 yuan2 heng1 。
- sheng4 ren2 cai3 ci3 wei2 yao4 cai2 ， ju4 zhi1 ze2 you3 san4 ze2 ling2 。
- zhou4 ye4 he2 ju1 bu2 zan4 ting2 ， mo4 qi4 da4 zao4 tong2 yun4 xing2 。
- ren2 ren2 ben3 you3 yi4 di1 jin1 ， jin1 jing1 mu4 ye4 ge4 ban4 jin1 。
- er4 shi2 ba1 xiu4 gui1 yi4 lu2 ， yi4 shui3 yi4 huo3 xu1 diao4 yun2 。
- yi2 hou4 gang1 xi1 yi2 hou4 rou2 ， yi4 yao2 wu3 xi1 yi4 yao2 wen2 。
- xin1 tian1 jie2 hou4 ding4 han2 shu3 ， xing4 di4 fen1 ye3 fen1 chu3 qin2 。
- yi2 ri4 ba1 wan4 si4 qian1 li3 ， zi4 you3 dou3 bing3 zhou1 tian1 lun2 。
- ren2 jiang1 tui4 qiao4 yin1 yang2 wai4 ， bu4 ke3 bu2 lian4 shui3 yin2 yin2 。
- dan4 de2 huang2 po2 lai2 zi3 ting2 ， jin1 weng1 cha4 nü3 ji2 hun1 yin1 。
- qing1 long2 bai2 hu3 rao4 jin1 ding3 ， huang2 ya2 ban4 ye4 yi4 zhi1 chun1 。
- jiu3 qu1 jiang1 tou2 fei1 bai2 xue3 ， kun1 lun2 shan1 dian1 teng2 zi3 yun2 。
- ding1 gong1 mo4 mo4 shou3 yu4 lu2 ， jiao1 gou4 wen1 yang3 cheng2 tai1 ying1 。
- shen2 shui3 wo4 mie4 san1 shi1 huo3 ， hui4 jian4 sao3 chu2 liu4 zei2 bing1 。
- wu2 zhong1 sheng1 you3 yi4 dao1 gui1 ， fen4 wan2 zhong1 you3 qiang1 lang2 xing2 。
- cheng2 zai1 yi4 de2 ji2 yong3 de2 ， pian4 xiang3 zhong1 jian4 ke3 jie2 cheng2 。
- hu1 ran2 si4 da4 cheng2 xu1 bai2 ， bu4 jue2 yi4 ling2 sheng1 tai4 qing1 。
- zong4 shi3 gong1 fu0 gong3 jian4 qian1 ， bu4 zhi1 huo3 hou0 ye3 tu2 ran2 。
- da4 du1 yao4 jie4 zhou1 tian1 huo3 ， shi2 yue4 sheng4 tai1 fang1 shi3 yuan2 。
- sui1 jie2 dan1 tou2 zhong1 hao4 shi1 ， yao4 xu1 huo3 hou4 shi3 ning2 jian1 。
- dong4 jing4 cun2 wang2 yi2 mu4 yu4 ， ji2 xiong1 jin4 tui4 gui4 chou1 tian1 。
- huo3 li4 mian2 mian2 jiu3 zhuan3 hou4 ， yao4 wu4 shi3 ke3 cheng2 tai1 xian1 。
- yi4 shi2 ba1 ke4 yi4 zhou1 tian1 ， shi2 er4 shi2 chen2 zhun3 yi4 nian2 。
- mei3 zi4 yi4 yang2 jiao1 gou4 hou4 ， gong1 fu0 lian4 dao4 liu4 chun2 qian2 。
- jing1 shen2 lai2 wang3 ru2 chao2 hou4 ， qi4 xue4 ying2 xu1 si4 yue4 hun2 。
- yi4 gu3 cong2 lai2 san1 shi2 fu2 ， miao4 chu3 dou1 you2 qian2 hou4 xian2 。
- zhuan1 qi4 zhi4 rou2 wei2 zhi4 ren2 ， li3 yi4 zhi4 xin4 rong2 wei2 ren2 。
- zhen1 tu3 gui1 wei4 wei2 zhi4 zhen1 ， shui3 huo3 jin1 mu4 ju4 hun2 quan2 。
- jing1 shui3 shen2 huo3 yu3 yi4 tu3 ， lian4 shi3 hun2 po4 gui1 qi2 gen1 。
- xian1 tian1 yi2 qi4 jin1 chang2 cun2 ， san4 zai4 wan4 wu4 yu3 ren2 shen1 。
- hua1 zi4 chun1 feng1 niao3 zi4 ti2 ， qi3 zhi1 zao4 wu4 tian1 wei2 chun1 。
- bai3 xing4 ri4 yong4 er2 bu4 zhi1 ， qi4 ru4 si4 zhi1 tu2 diao1 can2 。
- song1 zhu2 xu1 xin1 shou4 qi4 zu2 ， ling2 shuang1 ao4 xue3 chang2 nian2 qing1 。
- kuang4 ren2 yuan2 shen2 ben3 bu4 si3 ， ci3 qi4 ji2 shi4 huang2 ya2 qian1 。
- lao3 song1 ke3 shao3 bing4 ke3 jian4 ， san4 zhe3 ke3 ju4 cu4 ke3 yan2 。
- xin1 ru4 xu1 wu2 xing2 huo3 hou0 ， nei4 jing3 nei4 xiang4 hu2 zhong1 tian1 。
- xu1 zhi1 yi4 chen2 yi4 peng2 lai2 ， yu3 zou3 yi2 ye4 yi2 wo4 quan2 。
- shen2 ji2 huo3 xi1 qi4 ji2 yao4 ， xin1 wei2 lu2 xi1 shen1 wei2 tian2 。
- zi4 geng1 zi4 zhong3 zi4 peng1 lian4 ， yi2 ri4 yi2 li4 ru2 shu3 ran2 。
- ling2 zhi1 yi4 sheng1 gan1 lu4 jiang4 ， gui1 she2 qian1 gu3 chang2 xiang1 chan2 。
- yi4 zhao1 lei2 dian4 han4 shan1 chuan1 ， yi1 zhi1 ze2 ri4 wan4 ze2 yan1 。
- ri4 zhong1 zi4 you3 jin1 wu1 fei1 ， ye4 ye4 san1 geng1 ru4 guang3 han2 。
- zi3 zi3 sun1 sun1 qian1 bai3 yi4 ， lu2 ding3 ji1 quan3 jie1 deng1 tian1 。
- da4 dao4 san1 shi2 you3 er4 chuan2 ， chuan2 dao4 tian1 tai2 you3 wu4 zhen1 。
- si4 chuan2 fu4 zhi4 bai2 yu4 chan2 ， yan3 kong1 si4 hai3 jie1 wu2 ren2 。
- ou3 yu4 tai4 ping2 xing1 guo2 gong1 ， bai2 fa4 dao4 shi0 qi2 xing4 chen2 。
- ban4 sheng1 li4 zhi4 xue2 qian1 gong3 ， wan4 shui3 qian1 shan1 tu2 ku3 xin1 。
- yi4 zhao1 xie4 hou4 lu2 shan1 xia4 ， bai3 shou3 xiao4 chu1 ren2 jian4 chen2 。
- cui4 ge2 dui4 chuang2 feng1 yu3 ye4 ， shou4 yi3 dan1 fa3 shi3 huan2 yuan2 。
- ren2 sheng1 he2 si4 yi4 bei1 jiu3 ， ren2 sheng1 he2 si4 yi4 zhan3 deng1 。
- peng2 lai2 fang1 zhang4 zai4 he2 chu3 ， qing1 yun2 bai2 he4 yu4 gui1 qu4 。
- kuai4 huo0 kuai4 huo0 zhen1 kuai4 huo0 ， wei2 jun1 shuo1 ci3 mo4 hou4 ju4 。
- mo4 hou4 yi2 ju4 qin1 fen1 fu4 ， pu3 wei2 tian1 xia4 xue2 xian1 zhe3 ， xiao3 ran2 zhi3 chu1 peng2 lai2 lu4 。

## 注释

## 译文

## 赏析
