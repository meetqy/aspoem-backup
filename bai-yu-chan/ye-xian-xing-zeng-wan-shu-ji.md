---
id: bai-yu-chan-ye-xian-xing-zeng-wan-shu-ji
title: 謁仙行贈萬書記
titlePinyin: ye4 xian1 xing2 zeng4 wan4 shu1 ji4
titleSlug: ye-xian-xing-zeng-wan-shu-ji
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嶰管飛葭方孟籥，青女仍前行夜惡。
- 連日東風料峭寒，黄鸝聲斷梅花落。
- 客來武夷訪靈蹤，八字洞門無鎖鑰。
- 溪頭昨夜添新雨，桃片滿溪紅灼灼。
- 蒼苔滿地空綠勻，芳草無言烟漠漠。
- 搗藥聲乾丹井寒，虹橋一斷收霞幕。
- 千古松風學鳳笙，向晚清客滿林壑。
- 山光不動舊松竹，洞中慘慘悲猿鶴。
- 機巖學館空無人，紫領丹丘久蕭索。
- 霧暗平林虎長嘯，碧潭生花老龍躍。
- 峭崖飛鳥不敢過，萬丈蒼瓊真峻削。
- 山中金蟾不可尋，石邊且取黄芝嚼。
- 我生逍遥事落魄，泉石烟霞得真樂。
- 身披綠麻戴青蒻，橫擔碧藜躡芒屩。
- 只愛山林厭城郭，却厭膏粱愛藜藿。
- 冷眠石上入華胥，夢見太虛無斧鑿。
- 朅來洞中未半餉，轉盼又覺經旬朔。
- 今朝雲頭雨收脚，欲歸又被溪山縛。
- 欲作此地三間茅，朝餐紅霞暮飲瀑。
- 已有神仙分定緣，定知道外無乾坤。
- 只愁天上多官府，九轉丹成未敢吞。

## 拼音

- xie4 guan3 fei1 jia1 fang1 meng4 yue4 ， qing1 nü3 reng2 qian2 xing2 ye4 e4 。
- lian2 ri4 dong1 feng1 liao4 qiao4 han2 ， huang2 li2 sheng1 duan4 mei2 hua1 luo4 。
- ke4 lai2 wu3 yi2 fang3 ling2 zong1 ， ba1 zi4 dong4 men2 wu2 suo3 yue4 。
- xi1 tou2 zuo2 ye4 tian1 xin1 yu3 ， tao2 pian4 man3 xi1 hong2 zhuo2 zhuo2 。
- cang1 tai2 man3 di4 kong1 lü4 yun2 ， fang1 cao3 wu2 yan2 yan1 mo4 mo4 。
- dao3 yao4 sheng1 qian2 dan1 jing3 han2 ， hong2 qiao2 yi2 duan4 shou1 xia2 mu4 。
- qian1 gu3 song1 feng1 xue2 feng4 sheng1 ， xiang4 wan3 qing1 ke4 man3 lin2 he4 。
- shan1 guang1 bu2 dong4 jiu4 song1 zhu2 ， dong4 zhong1 can3 can3 bei1 yuan2 he4 。
- ji1 yan2 xue2 guan3 kong1 wu2 ren2 ， zi3 ling3 dan1 qiu1 jiu3 xiao1 suo3 。
- wu4 an4 ping2 lin2 hu3 chang2 xiao4 ， bi4 tan2 sheng1 hua1 lao3 long2 yue4 。
- qiao4 ya2 fei1 niao3 bu4 gan3 guo4 ， wan4 zhang4 cang1 qiong2 zhen1 jun4 xiao1 。
- shan1 zhong1 jin1 chan2 bu4 ke3 xun2 ， shi2 bian1 qie3 qu3 huang2 zhi1 jiao2 。
- wo3 sheng1 xiao1 yao2 shi4 luo4 po4 ， quan2 shi2 yan1 xia2 de2 zhen1 le4 。
- shen1 pi1 lü4 ma2 dai4 qing1 ruo4 ， heng2 dan1 bi4 li2 nie4 mang2 jue1 。
- zhi1 ai4 shan1 lin2 yan4 cheng2 guo1 ， que4 yan4 gao1 liang2 ai4 li2 huo4 。
- leng3 mian2 shi2 shang4 ru4 hua2 xu1 ， meng4 jian4 tai4 xu1 wu2 fu3 zao2 。
- qie4 lai2 dong4 zhong1 wei4 ban4 xiang3 ， zhuan3 pan4 you4 jue2 jing1 xun2 shuo4 。
- jin1 zhao1 yun2 tou2 yu3 shou1 jiao3 ， yu4 gui1 you4 bei4 xi1 shan1 fu4 。
- yu4 zuo4 ci3 di4 san1 jian4 mao2 ， chao2 can1 hong2 xia2 mu4 yin3 pu4 。
- yi3 you3 shen2 xian1 fen1 ding4 yuan2 ， ding4 zhi1 dao4 wai4 wu2 qian2 kun1 。
- zhi1 chou2 tian1 shang4 duo1 guan1 fu3 ， jiu3 zhuan3 dan1 cheng2 wei4 gan3 tun1 。

## 注释

## 译文

## 赏析
