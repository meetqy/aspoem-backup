---
id: bai-yu-chan-ti-zhu-ge-xiu-xiang-yuan
title: 題諸葛繡香園
titlePinyin: ti2 zhu1 ge3 xiu4 xiang1 yuan2
titleSlug: ti-zhu-ge-xiu-xiang-yuan
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 碧桃枝上東風轉，一點陽和開柳眼。
- 何人收拾羅浮春，藏在此園天不管。
- 每歲東君召勾芒，玉壺淡淡晴煙暖。
- 佳人有恨嫌花遲，王孫不來空草偃。
- 南陽公子筆下詩，先遣一番風雨趲。
- 底事鶑啼似駡春，山川失色花神赧。
- 淺碧牡丹呈一枝，嫩紅芍藥開數本。
- 小池水脈漲春波，古洞燒痕鋪翠巘。
- 寒泉漱玉奪琴聲，舊竹移陰侵酒盞。
- 如人畫出香錦圖，任與白雲自舒卷。
- 海棠落地春閉門，杜鵑聲斷蜂蝶懶。
- 秧針刺水盈南畝，老桑脫樹蠶方繭。
- 其他苑囿皆春歸，酒酹花魂不可挽。
- 此園春色無增損，主人不肯扃池館。
- 荷花吐出十丈紅，芹秀泥融燕空卵。
- 茉莉避席方夏闌，芙蓉彈冠已秋晚。
- 面蘭琢句詩清新，賓菊開樽意蕭散。
- 丹桂風中金屑飛，早梅雪裏璚香遠。
- 曉來泣煙枝上猿，夜靜吠月花間犬。
- 壺中景富人榮華，身外天寒苦日短。
- 醉後焚香厭濁醪，詩成入口勝金臠。
- 水晶簾捲翡翠屏，何必蓬萊和閬苑。
- 諸郎青衿輩侃侃，一觴一詠心燕衎。
- 紅袖佯醉倚莆萄，白丁不敢躡苔蘚。
- 詩翁一字輕華衮，南來見此亦希罕。
- 主人青眸終日阮，會將此詩刊翠琬。

## 拼音

- bi4 tao2 zhi1 shang4 dong1 feng1 zhuan3 ， yi4 dian3 yang2 he2 kai1 liu3 yan3 。
- he2 ren2 shou1 shi0 luo2 fu2 chun1 ， cang2 zai4 ci3 yuan2 tian1 bu4 guan3 。
- mei3 sui4 dong1 jun1 zhao4 gou1 mang2 ， yu4 hu2 dan4 dan4 qing2 yan1 nuan3 。
- jia1 ren2 you3 hen4 xian2 hua1 chi2 ， wang2 sun1 bu4 lai2 kong1 cao3 yan3 。
- nan2 yang2 gong1 zi3 bi3 xia4 shi1 ， xian1 qian3 yi4 fan1 feng1 yu3 zan3 。
- di3 shi4 ying1 ti2 si4 ma4 chun1 ， shan1 chuan1 shi1 se4 hua1 shen2 nan3 。
- qian3 bi4 mu3 dan1 cheng2 yi4 zhi1 ， nen4 hong2 shao2 yao4 kai1 shu4 ben3 。
- xiao3 chi2 shui3 mai4 zhang3 chun1 bo1 ， gu3 dong4 shao1 hen2 pu1 cui4 yan3 。
- han2 quan2 shu4 yu4 duo2 qin2 sheng1 ， jiu4 zhu2 yi2 yin1 qin1 jiu3 zhan3 。
- ru2 ren2 hua4 chu1 xiang1 jin3 tu2 ， ren4 yu3 bai2 yun2 zi4 shu1 juan3 。
- hai3 tang2 luo4 di4 chun1 bi4 men2 ， du4 jian1 sheng1 duan4 feng1 die2 lan3 。
- yang1 zhen1 ci4 shui3 ying2 nan2 mu3 ， lao3 sang1 tuo1 shu4 can2 fang1 jian3 。
- qi2 ta1 yuan4 you4 jie1 chun1 gui1 ， jiu3 lei4 hua1 hun2 bu4 ke3 wan3 。
- ci3 yuan2 chun1 se4 wu2 zeng1 sun3 ， zhu3 ren2 bu4 ken3 jiong1 chi2 guan3 。
- he2 hua1 tu3 chu1 shi2 zhang4 hong2 ， qin2 xiu4 ni2 rong2 yan4 kong1 luan3 。
- mo4 li4 bi4 xi2 fang1 xia4 lan2 ， fu2 rong2 dan4 guan1 yi3 qiu1 wan3 。
- mian4 lan2 zhuo2 ju4 shi1 qing1 xin1 ， bin1 ju2 kai1 zun1 yi4 xiao1 san4 。
- dan1 gui4 feng1 zhong1 jin1 xie4 fei1 ， zao3 mei2 xue3 li3 jue2 xiang1 yuan3 。
- xiao3 lai2 qi4 yan1 zhi1 shang4 yuan2 ， ye4 jing4 fei4 yue4 hua1 jian4 quan3 。
- hu2 zhong1 jing3 fu4 ren2 rong2 hua2 ， shen1 wai4 tian1 han2 ku3 ri4 duan3 。
- zui4 hou4 fen2 xiang1 yan4 zhuo2 lao2 ， shi1 cheng2 ru4 kou3 sheng4 jin1 luan2 。
- shui3 jing1 lian2 juan3 fei3 cui4 ping2 ， he2 bi4 peng2 lai2 he2 lang4 yuan4 。
- zhu1 lang2 qing1 jin1 bei4 kan3 kan3 ， yi4 shang1 yi4 yong3 xin1 yan4 kan4 。
- hong2 xiu4 yang2 zui4 yi3 pu2 tao2 ， bai2 ding1 bu4 gan3 nie4 tai2 xian3 。
- shi1 weng1 yi2 zi4 qing1 hua2 gun3 ， nan2 lai2 jian4 ci3 yi4 xi1 han0 。
- zhu3 ren2 qing1 mou2 zhong1 ri4 ruan3 ， hui4 jiang1 ci3 shi1 kan1 cui4 wan3 。

## 注释

## 译文

## 赏析
