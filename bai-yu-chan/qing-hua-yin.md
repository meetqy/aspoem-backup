---
id: bai-yu-chan-qing-hua-yin
title: 青華吟
titlePinyin: qing1 hua2 yin2
titleSlug: qing-hua-yin
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羅浮山中春晝長，風吹蘭花滿面香。
- 博山香斷一欹枕，飛神直到玉帝旁。
- 火鈴將軍同直舍，忽覺羽衣驚羽駕。
- 三千神女笑回眸，整裾端簡龍墀下。
- 奏言臣昔因饕酒，醉墮紅塵如此久。
- 袖藏一卷玉雷書，進前再拜重稽首。
- 今朝天開九虎關，乃將見帝玉槃顔。
- 令臣奏畢速回首，下界一去思帝難。
- 此時侍仙小黄散，手執金書貼玉版。
- 精神縹緲素光中，不覺瓊文照心眼。
- 於中最妙何所言，青霞命下龍臺昏。
- 脚撥南辰開地脈，掌翻北斗透天門。
- 香煙未滅烏雲走，風驅火豬逐鐵狗。
- 紫童飛出碧霄中，劍光祇見雷聲吼。
- 夢回無人可與言，一嘯天地陰晴分。

## 拼音

- luo2 fu2 shan1 zhong1 chun1 zhou4 chang2 ， feng1 chui1 lan2 hua1 man3 mian4 xiang1 。
- bo2 shan1 xiang1 duan4 yi4 qi1 zhen3 ， fei1 shen2 zhi2 dao4 yu4 di4 pang2 。
- huo3 ling2 jiang1 jun1 tong2 zhi2 she4 ， hu1 jue2 yu3 yi1 jing1 yu3 jia4 。
- san1 qian1 shen2 nü3 xiao4 hui2 mou2 ， zheng3 ju1 duan1 jian3 long2 chi2 xia4 。
- zou4 yan2 chen2 xi1 yin1 tao1 jiu3 ， zui4 duo4 hong2 chen2 ru2 ci3 jiu3 。
- xiu4 cang2 yi2 juan4 yu4 lei2 shu1 ， jin4 qian2 zai4 bai4 zhong4 qi3 shou3 。
- jin1 zhao1 tian1 kai1 jiu3 hu3 guan1 ， nai3 jiang1 jian4 di4 yu4 pan2 yan2 。
- ling4 chen2 zou4 bi4 su4 hui2 shou3 ， xia4 jie4 yi2 qu4 si1 di4 nan2 。
- ci3 shi2 shi4 xian1 xiao3 huang2 san4 ， shou3 zhi2 jin1 shu1 tie1 yu4 ban3 。
- jing1 shen2 piao3 miao3 su4 guang1 zhong1 ， bu4 jue2 qiong2 wen2 zhao4 xin1 yan3 。
- wu1 zhong1 zui4 miao4 he2 suo3 yan2 ， qing1 xia2 ming4 xia4 long2 tai2 hun1 。
- jiao3 bo1 nan2 chen2 kai1 di4 mai4 ， zhang3 fan1 bei3 dou3 tou4 tian1 men2 。
- xiang1 yan1 wei4 mie4 wu1 yun2 zou3 ， feng1 qu1 huo3 zhu1 zhu2 tie3 gou3 。
- zi3 tong2 fei1 chu1 bi4 xiao1 zhong1 ， jian4 guang1 qi2 jian4 lei2 sheng1 hou3 。
- meng4 hui2 wu2 ren2 ke3 yu3 yan2 ， yi2 xiao4 tian1 di4 yin1 qing2 fen1 。

## 注释

## 译文

## 赏析
