---
id: bai-yu-chan-chang-ge-xing
title: 長歌行
titlePinyin: chang2 ge1 xing2
titleSlug: chang-ge-xing
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 厥初由閥閲，吾志在林泉。
- 爲舜不無地，睎顔儘有天。
- 魚蟲猶可佛，雞犬皆登仙。
- 顧我非六六，荷天良拳拳。
- 幼時氣宇壯，長日文彩鮮。
- 琴劍微暖席，江湖動經年。
- 異乎三子撰，契彼五家禪。
- 既已出洙泗，從而師偓佺。
- 肩依洪崖右，道在靈運前。
- 所得既天祕，與交又國賢。
- 可圖大藥資，以辦買山錢。
- 東訪鼎湖浪，西尋蒼梧煙。
- 一寸百煉剛，半生雙行纏。
- 簪紳非無欲，魚鳥從所便。
- 逸興五湖闊，虛名四海傳。
- 飽餐青精飯，細讀黄石編。
- 頃自七閩出，放焉迷市廛。
- 紅塵刺人眼，名利交相煎。
- 富貴已嘗鼎，雲霄當著鞭。
- 蹉跎度青春，遲暮即華顛。
- 且有安期棗，與夫泰華蓮。
- 高陵易爲谷，滄海俄成田。
- 光景亦倏忽，物華隨變遷。
- 仰天時一笑，顧影長自憐。
- 紫府何冥邈，青鸞何沉綿。
- 蓬萊雲渺渺，小有月娟娟。
- 策足青霞路，收功黄芽鉛。
- 上以游太虛，下以窮九淵。
- 輦轂氣所王，湖山樂無邊。
- 飄然復何往，此去如蛻蟬。

## 拼音

- jue2 chu1 you2 fa2 yue4 ， wu2 zhi4 zai4 lin2 quan2 。
- wei2 shun4 bu4 wu2 di4 ， xi1 yan2 jin3 you3 tian1 。
- yu2 chong2 you2 ke3 fo2 ， ji1 quan3 jie1 deng1 xian1 。
- gu4 wo3 fei1 liu4 liu4 ， he2 tian1 liang2 quan2 quan2 。
- you4 shi2 qi4 yu3 zhuang4 ， chang2 ri4 wen2 cai3 xian1 。
- qin2 jian4 wei1 nuan3 xi2 ， jiang1 hu2 dong4 jing1 nian2 。
- yi4 hu1 san1 zi3 zhuan4 ， qi4 bi3 wu3 jia1 shan4 。
- ji4 yi3 chu1 zhu1 si4 ， cong2 er2 shi1 wo4 quan2 。
- jian1 yi1 hong2 ya2 you4 ， dao4 zai4 ling2 yun4 qian2 。
- suo3 de2 ji4 tian1 bi4 ， yu3 jiao1 you4 guo2 xian2 。
- ke3 tu2 da4 yao4 zi1 ， yi3 ban4 mai3 shan1 qian2 。
- dong1 fang3 ding3 hu2 lang4 ， xi1 xun2 cang1 wu2 yan1 。
- yi2 cun4 bai3 lian4 gang1 ， ban4 sheng1 shuang1 xing2 chan2 。
- zan1 shen1 fei1 wu2 yu4 ， yu2 niao3 cong2 suo3 bian4 。
- yi4 xing1 wu3 hu2 kuo4 ， xu1 ming2 si4 hai3 chuan2 。
- bao3 can1 qing1 jing1 fan4 ， xi4 du2 huang2 shi2 bian1 。
- qing3 zi4 qi1 min3 chu1 ， fang4 yan1 mi2 shi4 chan2 。
- hong2 chen2 ci4 ren2 yan3 ， ming2 li4 jiao1 xiang4 jian1 。
- fu4 gui4 yi3 chang2 ding3 ， yun2 xiao1 dang1 zhu4 bian1 。
- cuo1 tuo2 du4 qing1 chun1 ， chi2 mu4 ji2 hua2 dian1 。
- qie3 you3 an1 qi1 zao3 ， yu3 fu1 tai4 hua2 lian2 。
- gao1 ling2 yi4 wei2 gu3 ， cang1 hai3 e2 cheng2 tian2 。
- guang1 jing3 yi4 shu1 hu1 ， wu4 hua2 sui2 bian4 qian1 。
- yang3 tian1 shi2 yi2 xiao4 ， gu4 ying3 chang2 zi4 lian2 。
- zi3 fu3 he2 ming2 miao3 ， qing1 luan2 he2 chen2 mian2 。
- peng2 lai2 yun2 miao3 miao3 ， xiao3 you3 yue4 juan1 juan1 。
- ce4 zu2 qing1 xia2 lu4 ， shou1 gong1 huang2 ya2 qian1 。
- shang4 yi3 you2 tai4 xu1 ， xia4 yi3 qiong2 jiu3 yuan1 。
- nian3 gu3 qi4 suo3 wang2 ， hu2 shan1 le4 wu2 bian1 。
- piao1 ran2 fu4 he2 wang3 ， ci3 qu4 ru2 tui4 chan2 。

## 注释

## 译文

## 赏析
