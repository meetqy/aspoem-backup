---
id: bai-yu-chan-da-dao-ge
title: 大道歌
titlePinyin: da4 dao4 ge1
titleSlug: da-dao-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 烏飛金，兔走玉，三界一粒粟。
- 山河大地幾年塵，陰陽顛倒入玄谷。
- 人生石火電光中，數枚客鵲枝頭宿。
- 桑田滄海春復秋，乾坤不放坎離休。
- 九天高處風月冷，神仙肚裏無閑愁。
- 世間學仙者，胸襟變清雅。
- 丹經未讀望飛昇，指影談空相誑嚇。
- 有時馳騁三寸舌，或在街頭佯做啞。
- 正中恐有邪，真裏須辨假。
- 若是清虛冷澹人，身外無物赤灑灑。
- 都來聚氣與凝神，要鍊金丹賺幾人。
- 引賊入家開寶藏，不知身外更藏身。
- 身外有身身裏覓，沖虛和氣一壺春。
- 生擒六賊手，活嚼三尸口。
- 三尸六賊本來無，盡從心裏忙中有。
- 玉帝非惟惜詔書，且要神氣相保守。
- 此神此氣結真精，喚作純陽周九九。
- 此時方曰聖胎圓，萬丈崖頭翻筋斗。
- 鉛汞若糞土，龍虎如鷄狗。
- 白金黑錫幾千般，水銀朱砂相鼓誘。
- 白雪黄芽自無形，華池神水無泉溜。
- 不解回頭一著子，衝風冒雨四方走。
- 四方走，要尋師，尋得邪師指授時，迷迷相指可憐伊。
- 大道不離方寸地，工夫細密有行持。
- 非存思，非舉意，非是身中運精氣。
- 一關要鎖百關牢，轉身一路真容易。
- 無心之心無有形，無中養就嬰兒靈。
- 學仙學到嬰兒處，月在寒潭靜處明。
- 枯木生花却外香，海翁時與白鷗盟。
- 片餉工夫容易做，大丹只是片時成。
- 執著奇言並怪語，萬千譬喻今如許。
- 生也由他死由他，只要自家做得主。
- 空中雲，也可縛。
- 水中月，也可捉。
- 身心兩個字，是火也是藥。
- 龜蛇烏兔總閑言，夫婦男女都颺却。
- 君不見虛無生自然，自然生一氣。
- 一氣結成物，氣足分天地。
- 天地本無心，二氣自然是。
- 萬物有榮枯，大數有終始。
- 會得先天本自然，便是性命真根蒂。
- 道德五千言，陰符三百字。
- 形神與性命，身心與神氣。
- 交媾成大寶，即是金丹理。
- 世人多執著，權將有作歸無作。
- 猛烈丈夫能領畧，試把此言閑處嚼。
- 若他往古聖賢人，立教化人俱不錯。
- 况能驀直逕路行，一條直上三清閣。
- 三清閣下一團髓，晝夜瑶光光爍爍。
- 雲谷道人仙中人，骨氣秀茂真磊落。
- 年來多被紅塵縛，六十四年都是錯。
- 刮開塵垢眼豁開，長嘯一聲歸去來。
- 神仙伎倆無多子，只是人間一味呆，忽然也解到蓬萊。
- 武夷散人與君說，見君真個神仙骨。
- 我今也不鍊形神，或要放顛或放劣。
- 寒時自有丹田火，饑時只喫瓊湖雪。
- 前年仙師寄書歸，道我有名在金闕。
- 閑名落世收不迴，而今心行尤其乖。
- 那堪玉帝見憐我，詔我歸時未肯哉。

## 拼音

- wu1 fei1 jin1 ， tu4 zou3 yu4 ， san1 jie4 yi2 li4 su4 。
- shan1 he2 da4 di4 ji1 nian2 chen2 ， yin1 yang2 dian1 dao3 ru4 xuan2 gu3 。
- ren2 sheng1 shi2 huo3 dian4 guang1 zhong1 ， shu4 mei2 ke4 que4 zhi1 tou2 su4 。
- sang1 tian2 cang1 hai3 chun1 fu4 qiu1 ， qian2 kun1 bu2 fang4 kan3 li2 xiu1 。
- jiu3 tian1 gao1 chu3 feng1 yue4 leng3 ， shen2 xian1 du4 li3 wu2 xian2 chou2 。
- shi4 jian4 xue2 xian1 zhe3 ， xiong1 jin1 bian4 qing1 ya3 。
- dan1 jing1 wei4 du2 wang4 fei1 sheng1 ， zhi3 ying3 tan2 kong1 xiang1 kuang2 he4 。
- you3 shi2 chi2 cheng3 san1 cun4 she2 ， huo4 zai4 jie1 tou2 yang2 zuo4 ya3 。
- zheng4 zhong1 kong3 you3 xie2 ， zhen1 li3 xu1 bian4 jia3 。
- ruo4 shi4 qing1 xu1 leng3 dan4 ren2 ， shen1 wai4 wu2 wu4 chi4 sa3 sa3 。
- dou1 lai2 ju4 qi4 yu3 ning2 shen2 ， yao4 lian4 jin1 dan1 zhuan4 ji1 ren2 。
- yin3 zei2 ru4 jia1 kai1 bao3 cang2 ， bu4 zhi1 shen1 wai4 geng4 cang2 shen1 。
- shen1 wai4 you3 shen1 shen1 li3 mi4 ， chong1 xu1 he2 qi4 yi4 hu2 chun1 。
- sheng1 qin2 liu4 zei2 shou3 ， huo2 jiao2 san1 shi1 kou3 。
- san1 shi1 liu4 zei2 ben3 lai2 wu2 ， jin4 cong2 xin1 li3 mang2 zhong1 you3 。
- yu4 di4 fei1 wei2 xi1 zhao4 shu1 ， qie3 yao4 shen2 qi4 xiang1 bao3 shou3 。
- ci3 shen2 ci3 qi4 jie2 zhen1 jing1 ， huan4 zuo4 chun2 yang2 zhou1 jiu3 jiu3 。
- ci3 shi2 fang1 yue1 sheng4 tai1 yuan2 ， wan4 zhang4 ya2 tou2 fan1 jin1 dou3 。
- qian1 gong3 ruo4 fen4 tu3 ， long2 hu3 ru2 ji1 gou3 。
- bai2 jin1 hei1 xi1 ji1 qian1 ban1 ， shui3 yin2 zhu1 sha1 xiang1 gu3 you4 。
- bai2 xue3 huang2 ya2 zi4 wu2 xing2 ， hua2 chi2 shen2 shui3 wu2 quan2 liu1 。
- bu4 jie3 hui2 tou2 yi2 zhu4 zi3 ， chong1 feng1 mao4 yu3 si4 fang1 zou3 。
- si4 fang1 zou3 ， yao4 xun2 shi1 ， xun2 de2 xie2 shi1 zhi3 shou4 shi2 ， mi2 mi2 xiang1 zhi3 ke3 lian2 yi1 。
- da4 dao4 bu4 li2 fang1 cun4 di4 ， gong1 fu0 xi4 mi4 you3 xing2 chi2 。
- fei1 cun2 si1 ， fei1 ju3 yi4 ， fei1 shi4 shen1 zhong1 yun4 jing1 qi4 。
- yi4 guan1 yao4 suo3 bai3 guan1 lao2 ， zhuan3 shen1 yi2 lu4 zhen1 rong2 yi4 。
- wu2 xin1 zhi1 xin1 wu2 you3 xing2 ， wu2 zhong1 yang3 jiu4 ying1 er2 ling2 。
- xue2 xian1 xue2 dao4 ying1 er2 chu3 ， yue4 zai4 han2 tan2 jing4 chu3 ming2 。
- ku1 mu4 sheng1 hua1 que4 wai4 xiang1 ， hai3 weng1 shi2 yu3 bai2 ou1 meng2 。
- pian4 xiang3 gong1 fu0 rong2 yi4 zuo4 ， da4 dan1 zhi3 shi4 pian4 shi2 cheng2 。
- zhi2 zhu4 qi2 yan2 bing4 guai4 yu3 ， wan4 qian1 pi4 yu4 jin1 ru2 xu1 。
- sheng1 ye3 you2 ta1 si3 you2 ta1 ， zhi3 yao4 zi4 jia1 zuo4 de2 zhu3 。
- kong1 zhong1 yun2 ， ye3 ke3 fu4 。
- shui3 zhong1 yue4 ， ye3 ke3 zhuo1 。
- shen1 xin1 liang3 ge4 zi4 ， shi4 huo3 ye3 shi4 yao4 。
- gui1 she2 wu1 tu4 zong3 xian2 yan2 ， fu1 fu4 nan2 nü3 dou1 yang2 que4 。
- jun1 bu2 jian4 xu1 wu2 sheng1 zi4 ran2 ， zi4 ran2 sheng1 yi2 qi4 。
- yi2 qi4 jie2 cheng2 wu4 ， qi4 zu2 fen1 tian1 di4 。
- tian1 di4 ben3 wu2 xin1 ， er4 qi4 zi4 ran2 shi4 。
- wan4 wu4 you3 rong2 ku1 ， da4 shu4 you3 zhong1 shi3 。
- hui4 de2 xian1 tian1 ben3 zi4 ran2 ， bian4 shi4 xing4 ming4 zhen1 gen1 di4 。
- dao4 de2 wu3 qian1 yan2 ， yin1 fu2 san1 bai3 zi4 。
- xing2 shen2 yu3 xing4 ming4 ， shen1 xin1 yu3 shen2 qi4 。
- jiao1 gou4 cheng2 da4 bao3 ， ji2 shi4 jin1 dan1 li3 。
- shi4 ren2 duo1 zhi2 zhu4 ， quan2 jiang1 you3 zuo4 gui1 wu2 zuo4 。
- meng3 lie4 zhang4 fu0 neng2 ling3 lüe4 ， shi4 ba3 ci3 yan2 xian2 chu3 jiao2 。
- ruo4 ta1 wang3 gu3 sheng4 xian2 ren2 ， li4 jiao4 hua4 ren2 ju4 bu2 cuo4 。
- kuang4 neng2 mo4 zhi2 jing4 lu4 xing2 ， yi4 tiao2 zhi2 shang4 san1 qing1 ge2 。
- san1 qing1 ge2 xia4 yi4 tuan2 sui3 ， zhou4 ye4 yao2 guang1 guang1 shuo4 shuo4 。
- yun2 gu3 dao4 ren2 xian1 zhong1 ren2 ， gu3 qi4 xiu4 mao4 zhen1 lei3 luo4 。
- nian2 lai2 duo1 bei4 hong2 chen2 fu4 ， liu4 shi2 si4 nian2 dou1 shi4 cuo4 。
- gua1 kai1 chen2 gou4 yan3 huo1 kai1 ， chang2 xiao4 yi4 sheng1 gui1 qu4 lai2 。
- shen2 xian1 ji4 liang3 wu2 duo1 zi3 ， zhi3 shi4 ren2 jian4 yi2 wei4 dai1 ， hu1 ran2 ye3 jie3 dao4 peng2 lai2 。
- wu3 yi2 san4 ren2 yu3 jun1 shuo1 ， jian4 jun1 zhen1 ge4 shen2 xian1 gu3 。
- wo3 jin1 ye3 bu2 lian4 xing2 shen2 ， huo4 yao4 fang4 dian1 huo4 fang4 lie4 。
- han2 shi2 zi4 you3 dan1 tian2 huo3 ， ji1 shi2 zhi1 chi1 qiong2 hu2 xue3 。
- qian2 nian2 xian1 shi1 ji4 shu1 gui1 ， dao4 wo3 you3 ming2 zai4 jin1 que4 。
- xian2 ming2 luo4 shi4 shou1 bu4 hui2 ， er2 jin1 xin1 xing2 you2 qi2 guai1 。
- na4 kan1 yu4 di4 jian4 lian2 wo3 ， zhao4 wo3 gui1 shi2 wei4 ken3 zai1 。

## 注释

## 译文

## 赏析
