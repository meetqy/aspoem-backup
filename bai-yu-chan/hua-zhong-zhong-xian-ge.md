---
id: bai-yu-chan-hua-zhong-zhong-xian-ge
title: 畫中衆仙歌
titlePinyin: hua4 zhong1 zhong4 xian1 ge1
titleSlug: hua-zhong-zhong-xian-ge
author: 白玉蟾
authorPinyin: bai2 yu4 chan2
authorSlug: bai-yu-chan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 不興飲盡孫權酒，正欲畫屏筆脫手。
- 一點凝墨狀生蠅，剔之不飛心始驚。
- 獻之興來拈起筆，筆如解飛自鈎掣。
- 戲染松烟作牸牛，脫似偃角眠沙丘。
- 蕭賁深得鶴三昧，胸中不與造化礙。
- 一幅素絹如片天，雪翎欲起凌蒼烟。
- 僧繇醉後齁齁睡，睡起濡墨作石塊。
- 擘山裂巖而拏雲，或如伏虎如露拳。
- 愷之畫蘭藏玉笥，開而視之已飛去。
- 安得翠葉成寒叢，四景常使飄春風。
- 聞道南齊宇文煥，精筆妙墨掃蘆鴈。
- 低頸吸水昂頸飛，髣象荷枯沙瘦時。
- 唐有處士吳道元，丹青之餘多畫猿。
- 狀出抱子落寒泉，又如彎弓遶樹奔。
- 季成畫虎常作怒，鬼神不敢正眼覷。
- 但見紙上生猙獰，開口解嘯風悲鳴。
- 葉公好龍故學畫，不覺心孔開一罅。
- 紙上筆畫方似龍，風鬐浪鬣來爭雄。
- 韓幹畫馬得滋味，霜蹄巧作追風勢。
- 可憐張口嘶無聲，只惜風稜瘦骨成。
- 江頭細草爲誰綠，只有風煙相管束。
- 阮瞻收拾草精神，筆端與草私爲春。
- 畫魚古有康靈叔，擲頭擺尾萬鱗足。
- 紅鱨紫鯉成隊行，躍碎琉璃跳上冰。
- 仁老胸中有雪月，畫出梅花更清絕。
- 魯直嗅之嫌無香，幻出江南煙水鄉。
- 張臻虛心而學竹，風雨瀟瀟生錦軸。
- 風枝雨幹欲化龍，不堪裁杖扶葛洪。
- 錢覲畫松掃煙雨，松梢鶴立飛不去。
- 凌風傲雪冷幾時，翠色不改常清奇。
- 王維筆下多山水，千山萬水一彈指。
- 萬頃玻瓈碧欲流，千層翡翠波上浮。
- 有時畫出幾枯木，一片落霞間飛鶩。
- 有時畫出古澗泉，浪花滾滾人不聞。
- 有時花落鳥啼處，正是千林俵秋雨。
- 有時日暮鴉鳴時，煙際鍾聲催月遲。
- 有時移却瀟湘岸，移入洞庭彭蠡畔。
- 有時掇過天台山，相對鴈蕩煙雨寒。
- 古人去後無人學，學者往往得皮殻。
- 鬼神却易狗馬難，匠世未能窺一班。
- 見君丹青與水墨，筆下剜出心中畫。
- 一發纔精百發精，留取後世不死名。

## 拼音

- bu4 xing1 yin3 jin4 sun1 quan2 jiu3 ， zheng4 yu4 hua4 ping2 bi3 tuo1 shou3 。
- yi4 dian3 ning2 mo4 zhuang4 sheng1 ying2 ， ti1 zhi1 bu4 fei1 xin1 shi3 jing1 。
- xian4 zhi1 xing1 lai2 nian1 qi3 bi3 ， bi3 ru2 jie3 fei1 zi4 gou1 che4 。
- xi4 ran3 song1 yan1 zuo4 zi4 niu2 ， tuo1 si4 yan3 jiao3 mian2 sha1 qiu1 。
- xiao1 bi4 shen1 de2 he4 san1 mei4 ， xiong1 zhong1 bu4 yu3 zao4 hua4 ai4 。
- yi4 fu2 su4 juan4 ru2 pian4 tian1 ， xue3 ling2 yu4 qi3 ling2 cang1 yan1 。
- seng1 yao2 zui4 hou4 hou1 hou1 shui4 ， shui4 qi3 ru2 mo4 zuo4 shi2 kuai4 。
- bo4 shan1 lie4 yan2 er2 na2 yun2 ， huo4 ru2 fu2 hu3 ru2 lu4 quan2 。
- kai3 zhi1 hua4 lan2 cang2 yu4 si4 ， kai1 er2 shi4 zhi1 yi3 fei1 qu4 。
- an1 de2 cui4 ye4 cheng2 han2 cong2 ， si4 jing3 chang2 shi3 piao1 chun1 feng1 。
- wen2 dao4 nan2 qi2 yu3 wen2 huan4 ， jing1 bi3 miao4 mo4 sao3 lu2 yan4 。
- di1 jing3 xi1 shui3 ang2 jing3 fei1 ， fang3 xiang4 he2 ku1 sha1 shou4 shi2 。
- tang2 you3 chu3 shi4 wu2 dao4 yuan2 ， dan1 qing1 zhi1 yu2 duo1 hua4 yuan2 。
- zhuang4 chu1 bao4 zi3 luo4 han2 quan2 ， you4 ru2 wan1 gong1 rao4 shu4 ben1 。
- ji4 cheng2 hua4 hu3 chang2 zuo4 nu4 ， gui3 shen2 bu4 gan3 zheng4 yan3 qu4 。
- dan4 jian4 zhi3 shang4 sheng1 zheng1 ning2 ， kai1 kou3 jie3 xiao4 feng1 bei1 ming2 。
- ye4 gong1 hao3 long2 gu4 xue2 hua4 ， bu4 jue2 xin1 kong3 kai1 yi2 xia4 。
- zhi3 shang4 bi3 hua4 fang1 si4 long2 ， feng1 qi2 lang4 lie4 lai2 zheng1 xiong2 。
- han2 gan4 hua4 ma3 de2 zi1 wei4 ， shuang1 ti2 qiao3 zuo4 zhui1 feng1 shi4 。
- ke3 lian2 zhang1 kou3 si1 wu2 sheng1 ， zhi1 xi1 feng1 leng2 shou4 gu3 cheng2 。
- jiang1 tou2 xi4 cao3 wei2 shui2 lü4 ， zhi3 you3 feng1 yan1 xiang1 guan3 shu4 。
- ruan3 zhan1 shou1 shi0 cao3 jing1 shen2 ， bi3 duan1 yu3 cao3 si1 wei2 chun1 。
- hua4 yu2 gu3 you3 kang1 ling2 shu1 ， zhi4 tou2 bai3 wei3 wan4 lin2 zu2 。
- hong2 chang2 zi3 li3 cheng2 dui4 xing2 ， yue4 sui4 liu2 li2 tiao4 shang4 bing1 。
- ren2 lao3 xiong1 zhong1 you3 xue3 yue4 ， hua4 chu1 mei2 hua1 geng4 qing1 jue2 。
- lu3 zhi2 xiu4 zhi1 xian2 wu2 xiang1 ， huan4 chu1 jiang1 nan2 yan1 shui3 xiang1 。
- zhang1 zhen1 xu1 xin1 er2 xue2 zhu2 ， feng1 yu3 xiao1 xiao1 sheng1 jin3 zhou2 。
- feng1 zhi1 yu3 gan4 yu4 hua4 long2 ， bu4 kan1 cai2 zhang4 fu2 ge3 hong2 。
- qian2 jin4 hua4 song1 sao3 yan1 yu3 ， song1 shao1 he4 li4 fei1 bu2 qu4 。
- ling2 feng1 ao4 xue3 leng3 ji1 shi2 ， cui4 se4 bu4 gai3 chang2 qing1 qi2 。
- wang2 wei2 bi3 xia4 duo1 shan1 shui3 ， qian1 shan1 wan4 shui3 yi2 dan4 zhi3 。
- wan4 qing3 bo1 li2 bi4 yu4 liu2 ， qian1 ceng2 fei3 cui4 bo1 shang4 fu2 。
- you3 shi2 hua4 chu1 ji1 ku1 mu4 ， yi2 pian4 luo4 xia2 jian4 fei1 wu4 。
- you3 shi2 hua4 chu1 gu3 jian4 quan2 ， lang4 hua1 gun3 gun3 ren2 bu4 wen2 。
- you3 shi2 hua1 luo4 niao3 ti2 chu3 ， zheng4 shi4 qian1 lin2 biao4 qiu1 yu3 。
- you3 shi2 ri4 mu4 ya1 ming2 shi2 ， yan1 ji4 zhong1 sheng1 cui1 yue4 chi2 。
- you3 shi2 yi2 que4 xiao1 xiang1 an4 ， yi2 ru4 dong4 ting2 peng2 li2 pan4 。
- you3 shi2 duo1 guo4 tian1 tai1 shan1 ， xiang1 dui4 yan4 dang4 yan1 yu3 han2 。
- gu3 ren2 qu4 hou4 wu2 ren2 xue2 ， xue2 zhe3 wang3 wang3 de2 pi2 qiao4 。
- gui3 shen2 que4 yi4 gou3 ma3 nan2 ， jiang4 shi4 wei4 neng2 kui1 yi1 ban1 。
- jian4 jun1 dan1 qing1 yu3 shui3 mo4 ， bi3 xia4 wan1 chu1 xin1 zhong1 hua4 。
- yi4 fa1 cai2 jing1 bai3 fa1 jing1 ， liu2 qu3 hou4 shi4 bu4 si3 ming2 。

## 注释

## 译文

## 赏析
