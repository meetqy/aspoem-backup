---
id: zou-hao-song-li-guang-dao-cheng-shi-ba-gao-you-jiu-guan
title: 送李光道承事罷高郵酒官
titlePinyin: song4 li3 guang1 dao4 cheng2 shi4 ba4 gao1 you2 jiu3 guan1
titleSlug: song-li-guang-dao-cheng-shi-ba-gao-you-jiu-guan
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 豫章拂青冥，密蔭覆百畝。
- 初由拱把微，封植歲月久。
- 大廈捜棟梁，匠者終見偶。
- 甘井如車輪，千尋徹坤厚。
- 畚鍤非一朝，致力自培塿。
- 河流涸生塵，源源獨清瀏。
- 李子素綺紈，操約世莫誘。
- 字畫尤勁奇，往往過虞柳。
- 當其求帖時，彷彿昔人嘔。
- 吾惟蜩翼知，豈暇卹衆口。
- 願言舉斯心，夙昔仁義藪。
- 甘井與豫章，勿使擅所有。

## 拼音

- yu4 zhang1 fu2 qing1 ming2 ， mi4 yin1 fu4 bai3 mu3 。
- chu1 you2 gong3 ba3 wei1 ， feng1 zhi2 sui4 yue4 jiu3 。
- da4 sha4 sou1 dong4 liang2 ， jiang4 zhe3 zhong1 jian4 ou3 。
- gan1 jing3 ru2 ju1 lun2 ， qian1 xun2 che4 kun1 hou4 。
- ben3 cha1 fei1 yi4 zhao1 ， zhi4 li4 zi4 pei2 lou3 。
- he2 liu2 he2 sheng1 chen2 ， yuan2 yuan2 du2 qing1 liu2 。
- li3 zi0 su4 qi3 wan2 ， cao1 yue1 shi4 mo4 you4 。
- zi4 hua4 you2 jin4 qi2 ， wang3 wang3 guo4 yu2 liu3 。
- dang1 qi2 qiu2 tie3 shi2 ， pang2 fu2 xi1 ren2 ou3 。
- wu2 wei2 tiao2 yi4 zhi1 ， qi3 xia2 xu4 zhong4 kou3 。
- yuan4 yan2 ju3 si1 xin1 ， su4 xi1 ren2 yi4 sou3 。
- gan1 jing3 yu3 yu4 zhang1 ， wu4 shi3 shan4 suo3 you3 。

## 注释

## 译文

## 赏析
