---
id: zou-hao-wang-jing-liang-xie-chao-wu-jiu-qing-mei-tang-ji-lai-qiu-shi-wei-fu-ci-yi-pian
title: 王景亮携晁無咎清美堂記來求詩爲賦此一篇
titlePinyin: wang2 jing3 liang4 xie2 chao2 wu2 jiu4 qing1 mei3 tang2 ji4 lai2 qiu2 shi1 wei2 fu4 ci3 yi4 pian1
titleSlug: wang-jing-liang-xie-chao-wu-jiu-qing-mei-tang-ji-lai-qiu-shi-wei-fu-ci-yi-pian
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先生不出二十年，幅巾種樹老盧泉。
- 盧泉水木清且妍，築堂流水茂樹間。
- 晁侯作記筆如椽，畫欄素壁青瑤鎸。
- 明珠白璧光射天，先生矜詫喜欲顛。
- 春歸野岸綠漪漣，青山東缺如斷環。
- 雪消風軟山蒼然，杏梢紅破臙脂寒。
- 先生醉狂夢思山，自駕草車束塵編。
- 上堂讀書門畫關，金徽朱絲弄猗蘭。
- 相思古人太古前，若非豪士魯仲連。
- 即是幽人梁伯鸞，先生好學老益堅。
- 少時不信功名艱，青衫屢補履決穿。
- 晚知有命絕可憐，歸來自買汶上田。
- 䆉稏香露凝秋殷，只知留客有酒錢。
- 肯問釡粥寒韲酸，拖金曳繡卷曉班。
- 何似布褐暖且寛，先生所願一何亷。
- 貴人孰與先生賢，朱門銅臭廚肉膻。
- 夜闌白月照管絃，美人一笑夭桃燃。
- 安知賢達死丘園，正恐後世終無傳。
- 此意已輸先生先，我今欲歸無由緣。
- 蕙帳依約聞清猨，何時相從一醉眠。
- 梨花楊柳傍禁煙，曾點浴沂春衣單。
- 德公渡沔應已還，山中桂枝聊攀援。

## 拼音

- xian1 sheng0 bu4 chu1 er4 shi2 nian2 ， fu2 jin1 zhong3 shu4 lao3 lu2 quan2 。
- lu2 quan2 shui3 mu4 qing1 qie3 yan2 ， zhu4 tang2 liu2 shui3 mao4 shu4 jian4 。
- chao2 hou2 zuo4 ji4 bi3 ru2 chuan2 ， hua4 lan2 su4 bi4 qing1 yao2 juan1 。
- ming2 zhu1 bai2 bi4 guang1 she4 tian1 ， xian1 sheng0 jin1 cha4 xi3 yu4 dian1 。
- chun1 gui1 ye3 an4 lü4 yi1 lian2 ， qing1 shan1 dong1 que1 ru2 duan4 huan2 。
- xue3 xiao1 feng1 ruan3 shan1 cang1 ran2 ， xing4 shao1 hong2 po4 yan1 zhi1 han2 。
- xian1 sheng0 zui4 kuang2 meng4 si1 shan1 ， zi4 jia4 cao3 ju1 shu4 chen2 bian1 。
- shang4 tang2 du2 shu1 men2 hua4 guan1 ， jin1 hui1 zhu1 si1 nong4 yi1 lan2 。
- xiang1 si1 gu3 ren2 tai4 gu3 qian2 ， ruo4 fei1 hao2 shi4 lu3 zhong4 lian2 。
- ji2 shi4 you1 ren2 liang2 bo2 luan2 ， xian1 sheng0 hao3 xue2 lao3 yi4 jian1 。
- shao3 shi2 bu2 xin4 gong1 ming2 jian1 ， qing1 shan1 lü3 bu3 lü3 jue2 chuan1 。
- wan3 zhi1 you3 ming4 jue2 ke3 lian2 ， gui1 lai2 zi4 mai3 wen4 shang4 tian2 。
- 䆉 ya4 xiang1 lu4 ning2 qiu1 yin1 ， zhi1 zhi1 liu2 ke4 you3 jiu3 qian2 。
- ken3 wen4 fu3 zhou1 han2 ji1 suan1 ， tuo1 jin1 ye4 xiu4 juan4 xiao3 ban1 。
- he2 si4 bu4 he4 nuan3 qie3 kuan1 ， xian1 sheng0 suo3 yuan4 yi4 he2 lian2 。
- gui4 ren2 shu2 yu3 xian1 sheng0 xian2 ， zhu1 men2 tong2 chou4 chu2 rou4 shan1 。
- ye4 lan2 bai2 yue4 zhao4 guan3 xian2 ， mei3 ren2 yi2 xiao4 yao1 tao2 ran2 。
- an1 zhi1 xian2 da2 si3 qiu1 yuan2 ， zheng4 kong3 hou4 shi4 zhong1 wu2 chuan2 。
- ci3 yi4 yi3 shu1 xian1 sheng0 xian1 ， wo3 jin1 yu4 gui1 wu2 you2 yuan2 。
- hui4 zhang4 yi1 yue1 wen2 qing1 yuan2 ， he2 shi2 xiang1 cong2 yi2 zui4 mian2 。
- li2 hua1 yang2 liu3 bang4 jin4 yan1 ， ceng2 dian3 yu4 yi2 chun1 yi1 dan1 。
- de2 gong1 du4 mian3 ying1 yi3 huan2 ， shan1 zhong1 gui4 zhi1 liao2 pan1 yuan2 。

## 注释

## 译文

## 赏析
