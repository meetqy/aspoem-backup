---
id: zou-hao-mu-shi-an-kang-jun-tai-jun-sheng-ri-san-shi-yun
title: 母氏安康郡太君生日三十韻
titlePinyin: mu3 shi4 an1 kang1 jun4 tai4 jun1 sheng1 ri4 san1 shi2 yun4
titleSlug: mu-shi-an-kang-jun-tai-jun-sheng-ri-san-shi-yun
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朱明初啟節，分卦屬純乾。
- 善積名門久，祥開淑質賢。
- 柔儀應月呂，和氣集薫絃。
- 奕世儒風藹，持家禮法傳。
- 乘龍來配德，采藻助承先。
- 姑耄勤朝乳，功餘繹舊編。
- 卜鄰嚴子教，截髮盛賓筵。
- 萱草欣多豫，鳲鳩詠不偏。
- 鄉閭師肅穆，坤道信完全。
- 自輟齊眉奉，尤於內典専。
- 三車窺至喻，一笑悟真筌。
- 榮辱忘區别，優游任衆緣。
- 居常遵坦路，方寸湛澄淵。
- 浩也端愚陋，身兮數仆顛。
- 范滂蒙訓敕，夢得念慈憐。
- 放逐清湘外，覉縻蒼桂邊。
- 遙知今日燕，想見瑞爐煙。
- 弟姪紛爲壽，親朋儼造前。
- 焚香控南斗，極目望東阡。
- 鸞鶴翔仙嶺，龜魚動樂川。
- 安康符郡號，昌熾賦詩篇。
- 計已聞消息，惟新獲洗湔。
- 賜環叨霈澤，衣綵即歸田。
- 省定深如志，生成實荷天。
- 豈徒寛慮耳，必是倍歡然。
- 雖阻隨行拜，猶勝避瘴眠。
- 鵬摶九萬里，椿大八千年。
- 就養逾曾晳，承顔繼閔騫。
- 尚存誠意在，終冀夙心圓。
- 永結老人好，星光盈紫躔。

## 拼音

- zhu1 ming2 chu1 qi3 jie2 ， fen1 gua4 shu3 chun2 qian2 。
- shan4 ji1 ming2 men2 jiu3 ， xiang2 kai1 shu1 zhi4 xian2 。
- rou2 yi2 ying1 yue4 lü3 ， he2 qi4 ji2 xun1 xian2 。
- yi4 shi4 ru2 feng1 ai3 ， chi2 jia1 li3 fa3 chuan2 。
- cheng2 long2 lai2 pei4 de2 ， cai3 zao3 zhu4 cheng2 xian1 。
- gu1 mao4 qin2 chao2 ru3 ， gong1 yu2 yi4 jiu4 bian1 。
- bu3 lin2 yan2 zi3 jiao4 ， jie2 fa4 sheng4 bin1 yan2 。
- xuan1 cao3 xin1 duo1 yu4 ， shi1 jiu1 yong3 bu4 pian1 。
- xiang1 lü2 shi1 su4 mu4 ， kun1 dao4 xin4 wan2 quan2 。
- zi4 chuo4 qi2 mei2 feng4 ， you2 wu1 nei4 dian3 zhuan1 。
- san1 ju1 kui1 zhi4 yu4 ， yi2 xiao4 wu4 zhen1 quan2 。
- rong2 ru3 wang4 qu1 bie2 ， you1 you2 ren4 zhong4 yuan2 。
- ju1 chang2 zun1 tan3 lu4 ， fang1 cun4 zhan4 cheng2 yuan1 。
- hao4 ye3 duan1 yu2 lou4 ， shen1 xi1 shu4 pu2 dian1 。
- fan4 pang1 meng2 xun4 chi4 ， meng4 de2 nian4 ci2 lian2 。
- fang4 zhu2 qing1 xiang1 wai4 ， ji1 mi2 cang1 gui4 bian1 。
- yao2 zhi1 jin1 ri4 yan4 ， xiang3 jian4 rui4 lu2 yan1 。
- di4 zhi2 fen1 wei2 shou4 ， qin1 peng2 yan3 zao4 qian2 。
- fen2 xiang1 kong4 nan2 dou4 ， ji2 mu4 wang4 dong1 qian1 。
- luan2 he4 xiang2 xian1 ling3 ， gui1 yu2 dong4 le4 chuan1 。
- an1 kang1 fu2 jun4 hao4 ， chang1 chi4 fu4 shi1 pian1 。
- ji4 yi3 wen2 xiao1 xi0 ， wei2 xin1 huo4 xi3 jian1 。
- ci4 huan2 dao1 pei4 ze2 ， yi1 cai3 ji2 gui1 tian2 。
- sheng3 ding4 shen1 ru2 zhi4 ， sheng1 cheng2 shi2 he2 tian1 。
- qi3 tu2 kuan1 lü4 er3 ， bi4 shi4 bei4 huan1 ran2 。
- sui1 zu3 sui2 xing2 bai4 ， you2 sheng4 bi4 zhang4 mian2 。
- peng2 tuan2 jiu3 wan4 li3 ， chun1 da4 ba1 qian1 nian2 。
- jiu4 yang3 yu2 ceng2 xi1 ， cheng2 yan2 ji4 min3 qian1 。
- shang4 cun2 cheng2 yi4 zai4 ， zhong1 ji4 su4 xin1 yuan2 。
- yong3 jie2 lao3 ren2 hao3 ， xing1 guang1 ying2 zi3 chan2 。

## 注释

## 译文

## 赏析
