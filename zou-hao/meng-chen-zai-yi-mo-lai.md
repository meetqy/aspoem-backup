---
id: zou-hao-meng-chen-zai-yi-mo-lai
title: 夢臣再以墨來
titlePinyin: meng4 chen2 zai4 yi3 mo4 lai2
titleSlug: meng-chen-zai-yi-mo-lai
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孫郎文史外，所好墨而已。
- 龜玉藏櫝中，涓辰乃開視。
- 未嘗輕示人，毎戒卞和耻。
- 謂予心事同，分惠真可喜。
- 磨去五之一，餘者恰盈咫。
- 印弄稜角刓，前言戲之耳。
- 蒼頭忽踵門，喘汗殊不止。
- 恍疑皂囊藥，無因至於此。
- 亟取啓緘封，入眼勝雙鯉。
- 其長應天數，其光動晴晷。
- 當暑尚挾纊，豈但什襲比。
- 且云此不刓，品色尤更美。
- 始知雅意來，要以補前毁。
- 想初聞語時，廢書頻拊髀。
- 兵法善致人，所致必如指。
- 一朝下兩城，曾不費一矢。
- 坐令鼎足心，成轍亂旗靡。
- 堂堂莫我過，勢若建瓴水。
- 墨果多乎哉，一一是孤壘。
- 齊城七十二，受降從此始。

## 拼音

- sun1 lang2 wen2 shi3 wai4 ， suo3 hao3 mo4 er2 yi3 。
- gui1 yu4 cang2 du2 zhong1 ， juan1 chen2 nai3 kai1 shi4 。
- wei4 chang2 qing1 shi4 ren2 ， mei3 jie4 bian4 he2 chi3 。
- wei4 yu3 xin1 shi4 tong2 ， fen1 hui4 zhen1 ke3 xi3 。
- mo2 qu4 wu3 zhi1 yi1 ， yu2 zhe3 qia4 ying2 zhi3 。
- yin4 nong4 leng2 jiao3 wan2 ， qian2 yan2 xi4 zhi1 er3 。
- cang1 tou2 hu1 zhong3 men2 ， chuan3 han4 shu1 bu4 zhi3 。
- huang3 yi2 zao4 nang2 yao4 ， wu2 yin1 zhi4 yu2 ci3 。
- ji2 qu3 qi3 jian1 feng1 ， ru4 yan3 sheng4 shuang1 li3 。
- qi2 chang2 ying1 tian1 shu4 ， qi2 guang1 dong4 qing2 gui3 。
- dang1 shu3 shang4 xie2 kuang4 ， qi3 dan4 shen2 xi2 bi3 。
- qie3 yun2 ci3 bu4 wan2 ， pin3 se4 you2 geng4 mei3 。
- shi3 zhi1 ya3 yi4 lai2 ， yao4 yi3 bu3 qian2 hui3 。
- xiang3 chu1 wen2 yu3 shi2 ， fei4 shu1 bin1 fu3 bi4 。
- bing1 fa3 shan4 zhi4 ren2 ， suo3 zhi4 bi4 ru2 zhi3 。
- yi4 zhao1 xia4 liang3 cheng2 ， ceng2 bu2 fei4 yi4 shi3 。
- zuo4 ling4 ding3 zu2 xin1 ， cheng2 zhe2 luan4 qi2 mi2 。
- tang2 tang2 mo4 wo3 guo4 ， shi4 ruo4 jian4 ling2 shui3 。
- mo4 guo3 duo1 hu1 zai1 ， yi1 yi1 shi4 gu1 lei3 。
- qi2 cheng2 qi1 shi2 er4 ， shou4 xiang2 cong2 ci3 shi3 。

## 注释

## 译文

## 赏析
