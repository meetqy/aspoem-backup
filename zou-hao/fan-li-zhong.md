---
id: zou-hao-fan-li-zhong
title: 范蠡塚
titlePinyin: fan4 li3 zhong3
titleSlug: fan-li-zhong
author: 鄒浩
authorPinyin: zou1 hao4
authorSlug: zou-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山棲嘗膽時，禍胎久已孕。
- 欲令蘇臺傾，端俟天人應。
- 夫子實奇才，大事力能勝。
- 中分句踐憂，內外各宜稱。
- 一鼓雪前羞，功名在乘興。
- 向非斷以獨，未必還千乘。
- 荆棘梗寒宮，晨朝露常凝。
- 可憐東門眼，至此不得瞪。
- 烏喙鮮克終，天道亦惡剩。
- 脫身海上來，嘉言誰與贈。
- 位高金更多，所向豈蹭蹬。
- 况有絕代姿，提携充妾媵。
- 試看劍頭血，何如窮絕磴。
- 由來進退間，處之貴不懵。
- 孤墳忽生疑，文獻良足證。
- 吳人未忘情，高樓時一凭。

## 拼音

- shan1 qi1 chang2 dan3 shi2 ， huo4 tai1 jiu3 yi3 yun4 。
- yu4 ling4 su1 tai2 qing1 ， duan1 si4 tian1 ren2 ying1 。
- fu1 zi3 shi2 qi2 cai2 ， da4 shi4 li4 neng2 sheng4 。
- zhong1 fen1 ju4 jian4 you1 ， nei4 wai4 ge4 yi2 cheng1 。
- yi4 gu3 xue3 qian2 xiu1 ， gong1 ming2 zai4 cheng2 xing1 。
- xiang4 fei1 duan4 yi3 du2 ， wei4 bi4 huan2 qian1 cheng2 。
- jing1 ji2 geng3 han2 gong1 ， chen2 zhao1 lu4 chang2 ning2 。
- ke3 lian2 dong1 men2 yan3 ， zhi4 ci3 bu4 de2 deng4 。
- wu1 hui4 xian1 ke4 zhong1 ， tian1 dao4 yi4 e4 sheng4 。
- tuo1 shen1 hai3 shang4 lai2 ， jia1 yan2 shui2 yu3 zeng4 。
- wei4 gao1 jin1 geng4 duo1 ， suo3 xiang4 qi3 ceng4 deng4 。
- kuang4 you3 jue2 dai4 zi1 ， ti2 xie2 chong1 qie4 ying4 。
- shi4 kan4 jian4 tou2 xue4 ， he2 ru2 qiong2 jue2 deng4 。
- you2 lai2 jin4 tui4 jian4 ， chu3 zhi1 gui4 bu4 meng3 。
- gu1 fen2 hu1 sheng1 yi2 ， wen2 xian4 liang2 zu2 zheng4 。
- wu2 ren2 wei4 wang4 qing2 ， gao1 lou2 shi2 yi4 ping2 。

## 注释

## 译文

## 赏析
