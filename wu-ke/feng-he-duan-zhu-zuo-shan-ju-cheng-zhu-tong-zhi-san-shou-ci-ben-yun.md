---
id: wu-ke-feng-he-duan-zhu-zuo-shan-ju-cheng-zhu-tong-zhi-san-shou-ci-ben-yun
title: 奉和段著作山居呈諸同志三首次本韻
titlePinyin: feng4 he2 duan4 zhu4 zuo4 shan1 ju1 cheng2 zhu1 tong2 zhi4 san1 shou3 ci4 ben3 yun4
titleSlug: feng-he-duan-zhu-zuo-shan-ju-cheng-zhu-tong-zhi-san-shou-ci-ben-yun
author: 無可
authorPinyin: wu2 ke3
authorSlug: wu-ke
dynasty: 唐
dynastyPinyin: tang2
dynastySlug: tang
tags: []
---

## 正文

- 香花懷道侶，巾舄立雙童。解印鴛鴻內，抽毫水石中。
- 履溫行燒地，衣赤動霞風。又似朝天去，諸僧不可同。
- 官辭中秘府，疏放野麋齊。偃仰青霄近，登臨白日低。
- 折腰窺乳竇，定足涉冰溪。染翰揮嵐翠，僧名幾處題。
- 暫收丹陛跡，獨往亂山居。入雪知人遠，眠雲覺俗虛。
- 足垂岩頂石，纓濯洞中渠。只見僧酬答，新歸絕壑書。

## 拼音

- xiang1 hua1 huai2 dao4 lü3 ， jin1 xi4 li4 shuang1 tong2 。 jie3 yin4 yuan1 hong2 nei4 ， chou1 hao2 shui3 shi2 zhong1 。
- lü3 wen1 xing2 shao1 di4 ， yi1 chi4 dong4 xia2 feng1 。 you4 si4 chao2 tian1 qu4 ， zhu1 seng1 bu4 ke3 tong2 。
- guan1 ci2 zhong1 mi4 fu3 ， shu1 fang4 ye3 mi2 qi2 。 yan3 yang3 qing1 xiao1 jin4 ， deng1 lin2 bai2 ri4 di1 。
- zhe2 yao1 kui1 ru3 dou4 ， ding4 zu2 she4 bing1 xi1 。 ran3 han4 hui1 lan2 cui4 ， seng1 ming2 ji1 chu3 ti2 。
- zan4 shou1 dan1 bi4 ji4 ， du2 wang3 luan4 shan1 ju1 。 ru4 xue3 zhi1 ren2 yuan3 ， mian2 yun2 jue2 su2 xu1 。
- zu2 chui2 yan2 ding3 shi2 ， ying1 zhuo2 dong4 zhong1 qu2 。 zhi1 jian4 seng1 chou2 da2 ， xin1 gui1 jue2 he4 shu1 。

## 注释

## 译文

## 赏析
