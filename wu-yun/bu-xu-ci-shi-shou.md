---
id: wu-yun-bu-xu-ci-shi-shou
title: 步虛詞十首
titlePinyin: bu4 xu1 ci2 shi2 shou3
titleSlug: bu-xu-ci-shi-shou
author: 吳筠
authorPinyin: wu2 yun2
authorSlug: wu-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 眾仙仰靈範，肅駕朝神宗。金景相照曜，逶迤升太空。
- 七玄已高飛，火煉生珠宮。餘慶逮天壤，平和王道融。
- 八威清遊氣，十絕舞祥風。使我躋陽源，其來自陰功。
- 逍遙太霞上，真鑒靡不通。
- 逸轡登紫清，乘光邁奔電。閬風隔三天，俯視猶可見。
- 玉闥摽敞朗，瓊林鬱蔥蒨。自非挺金骨，焉得諧夙願。
- 真朋何森森，合景恣遊宴。良會忘淹留，千齡才一眄。
- 三宮發明景，朗照同鬱儀。紛然馳飆欻，上采空清蕤。
- 令我洞金色，後天耀瓊姿。心協太虛靜，寥寥竟何思。
- 玄中有至樂，淡泊終無為。但與正真友，飄颻散遨嬉。
- 稟化凝正氣，煉形為真仙。忘心符元宗，返本協自然。
- 帝一集絳宮，流光出丹玄。元英與桃君，朗詠長生篇。
- 六府煥明霞，百關羅紫煙。飆車涉寥廓，靡靡乘景遷。
- 不覺雲路遠，斯須游萬天。
- 扶桑誕初景，羽蓋淩晨霞。倏欻造西域，嬉游金母家。
- 碧津湛洪源，灼爍敷荷花。煌煌青琳宮，粲粲列玉華。
- 真氣溢絳府，自然思無邪。俯矜區中士，夭濁良可嗟。
- 瓊台劫萬仞，孤映大羅表。常有三素雲，凝光自飛繞。
- 羽幢泛明霞，升降何縹緲。鸞鳳吹雅音，棲翔絳林標。
- 玉虛無晝夜，靈景何皎皎。一睹太上京，方知眾天小。
- 灼灼青華林，靈風振瓊柯。三光無冬春，一氣清且和。
- 回首邇結靈，傾眸親曜羅。豁落制六天，流鈴威百魔。
- 綿綿慶不極，誰謂椿齡多。
- 高情無侈靡，遇物生華光。至樂無簫歌，金玉音琅琅。
- 或登明真台，宴此羽景堂。杳靄結寶雲，霏微散靈香。
- 天人誠遐曠，歡泰不可量。
- 爰從太微上，肆覲虛皇尊。騰我八景輿，威遲入天門。
- 既登玉宸庭，肅肅仰紫軒。敢問龍漢末，如何辟乾坤。
- 怡然輟雲璈，告我希夷言。幸聞至精理，方見造化源。
- 二氣播萬有，化機無停輪。而我操其端，乃能出陶鈞。
- 寥寥大漠上，所遇皆清真。澄瑩含元和，氣同自相親。
- 絳樹結丹實，紫霞流碧津。以茲保童嬰，永用超形神。

## 拼音

- zhong4 xian1 yang3 ling2 fan4 ， su4 jia4 chao2 shen2 zong1 。 jin1 jing3 xiang1 zhao4 yao4 ， wei1 yi2 sheng1 tai4 kong1 。
- qi1 xuan2 yi3 gao1 fei1 ， huo3 lian4 sheng1 zhu1 gong1 。 yu2 qing4 dai3 tian1 rang3 ， ping2 he2 wang2 dao4 rong2 。
- ba1 wei1 qing1 you2 qi4 ， shi2 jue2 wu3 xiang2 feng1 。 shi3 wo3 ji1 yang2 yuan2 ， qi2 lai2 zi4 yin1 gong1 。
- xiao1 yao2 tai4 xia2 shang4 ， zhen1 jian4 mi2 bu4 tong1 。
- yi4 pei4 deng1 zi3 qing1 ， cheng2 guang1 mai4 ben1 dian4 。 lang4 feng1 ge2 san1 tian1 ， fu3 shi4 you2 ke3 jian4 。
- yu4 ta4 biao1 chang3 lang3 ， qiong2 lin2 yu4 cong1 qian4 。 zi4 fei1 ting3 jin1 gu3 ， yan1 de2 xie2 su4 yuan4 。
- zhen1 peng2 he2 sen1 sen1 ， he2 jing3 zi4 you2 yan4 。 liang2 hui4 wang4 yan1 liu2 ， qian1 ling2 cai2 yi4 mian3 。
- san1 gong1 fa1 ming2 jing3 ， lang3 zhao4 tong2 yu4 yi2 。 fen1 ran2 chi2 biao1 chua1 ， shang4 cai3 kong1 qing1 rui2 。
- ling4 wo3 dong4 jin1 se4 ， hou4 tian1 yao4 qiong2 zi1 。 xin1 xie2 tai4 xu1 jing4 ， liao2 liao2 jing4 he2 si1 。
- xuan2 zhong1 you3 zhi4 le4 ， dan4 bo2 zhong1 wu2 wei2 。 dan4 yu3 zheng4 zhen1 you3 ， piao1 yao2 san4 ao2 xi1 。
- bing3 hua4 ning2 zheng4 qi4 ， lian4 xing2 wei2 zhen1 xian1 。 wang4 xin1 fu2 yuan2 zong1 ， fan3 ben3 xie2 zi4 ran2 。
- di4 yi4 ji2 jiang4 gong1 ， liu2 guang1 chu1 dan1 xuan2 。 yuan2 ying1 yu3 tao2 jun1 ， lang3 yong3 chang2 sheng1 pian1 。
- liu4 fu3 huan4 ming2 xia2 ， bai3 guan1 luo2 zi3 yan1 。 biao1 ju1 she4 liao2 kuo4 ， mi2 mi2 cheng2 jing3 qian1 。
- bu4 jue2 yun2 lu4 yuan3 ， si1 xu1 you2 wan4 tian1 。
- fu2 sang1 dan4 chu1 jing3 ， yu3 gai4 ling2 chen2 xia2 。 shu1 chua1 zao4 xi1 yu4 ， xi1 you2 jin1 mu3 jia1 。
- bi4 jin1 zhan4 hong2 yuan2 ， zhuo2 shuo4 fu1 he2 hua1 。 huang2 huang2 qing1 lin2 gong1 ， can4 can4 lie4 yu4 hua2 。
- zhen1 qi4 yi4 jiang4 fu3 ， zi4 ran2 si1 wu2 xie2 。 fu3 jin1 qu1 zhong1 shi4 ， yao1 zhuo2 liang2 ke3 jie1 。
- qiong2 tai2 jie2 wan4 ren4 ， gu1 ying4 da4 luo2 biao3 。 chang2 you3 san1 su4 yun2 ， ning2 guang1 zi4 fei1 rao4 。
- yu3 zhuang4 fan4 ming2 xia2 ， sheng1 jiang4 he2 piao3 miao3 。 luan2 feng4 chui1 ya3 yin1 ， qi1 xiang2 jiang4 lin2 biao1 。
- yu4 xu1 wu2 zhou4 ye4 ， ling2 jing3 he2 jiao3 jiao3 。 yi4 du3 tai4 shang4 jing1 ， fang1 zhi1 zhong4 tian1 xiao3 。
- zhuo2 zhuo2 qing1 hua2 lin2 ， ling2 feng1 zhen4 qiong2 ke1 。 san1 guang1 wu2 dong1 chun1 ， yi2 qi4 qing1 qie3 he2 。
- hui2 shou3 er3 jie2 ling2 ， qing1 mou2 qin1 yao4 luo2 。 huo1 luo4 zhi4 liu4 tian1 ， liu2 ling2 wei1 bai3 mo2 。
- mian2 mian2 qing4 bu4 ji2 ， shui2 wei4 chun1 ling2 duo1 。
- gao1 qing2 wu2 chi3 mi2 ， yu4 wu4 sheng1 hua2 guang1 。 zhi4 le4 wu2 xiao1 ge1 ， jin1 yu4 yin1 lang2 lang2 。
- huo4 deng1 ming2 zhen1 tai2 ， yan4 ci3 yu3 jing3 tang2 。 yao3 ai3 jie2 bao3 yun2 ， fei1 wei1 san4 ling2 xiang1 。
- tian1 ren2 cheng2 xia2 kuang4 ， huan1 tai4 bu4 ke3 liang2 。
- yuan2 cong2 tai4 wei1 shang4 ， si4 jin4 xu1 huang2 zun1 。 teng2 wo3 ba1 jing3 yu2 ， wei1 chi2 ru4 tian1 men2 。
- ji4 deng1 yu4 chen2 ting2 ， su4 su4 yang3 zi3 xuan1 。 gan3 wen4 long2 han4 mo4 ， ru2 he2 pi4 qian2 kun1 。
- yi2 ran2 chuo4 yun2 ao2 ， gao4 wo3 xi1 yi2 yan2 。 xing4 wen2 zhi4 jing1 li3 ， fang1 jian4 zao4 hua4 yuan2 。
- er4 qi4 bo1 wan4 you3 ， hua4 ji1 wu2 ting2 lun2 。 er2 wo3 cao1 qi2 duan1 ， nai3 neng2 chu1 tao2 jun1 。
- liao2 liao2 da4 mo4 shang4 ， suo3 yu4 jie1 qing1 zhen1 。 cheng2 ying2 han2 yuan2 he2 ， qi4 tong2 zi4 xiang1 qin1 。
- jiang4 shu4 jie2 dan1 shi2 ， zi3 xia2 liu2 bi4 jin1 。 yi3 zi1 bao3 tong2 ying1 ， yong3 yong4 chao1 xing2 shen2 。

## 注释

## 译文

## 赏析
