---
id: jiang-kui-shu-ying
title: 疏影
titlePinyin: shu1 ying3
titleSlug: shu-ying
author: 姜夔
authorPinyin: jiang1 kui2
authorSlug: jiang-kui
dynasty: 宋
dynastyPinyin: song4
dynastySlug: song
tags: []
---

## 正文

- 苔枝缀玉。
- 有翠禽小小，枝上同宿。
- 客里相逢，篱角黄昏，无言自倚修竹。
- 昭君不惯胡沙远，但暗忆、江南江北。
- 想佩环、月夜归来，化作此花幽独。
- 犹记深宫旧事，那人正睡里，飞近蛾绿。
- 莫似春风，不管盈盈，早与安排金屋。
- 还教一片随波去，又却怨、玉龙哀曲。
- 等恁时、重觅幽香，已入小窗横幅。

## 拼音

- tai2 zhi1 zhui4 yu4 。
- you3 cui4 qin2 xiao3 xiao3 ， zhi1 shang4 tong2 su4 。
- ke4 li3 xiang1 feng2 ， li2 jiao3 huang2 hun1 ， wu2 yan2 zi4 yi3 xiu1 zhu2 。
- zhao1 jun1 bu2 guan4 hu2 sha1 yuan3 ， dan4 an4 yi4 、 jiang1 nan2 jiang1 bei3 。
- xiang3 pei4 huan2 、 yue4 ye4 gui1 lai2 ， hua4 zuo4 ci3 hua1 you1 du2 。
- you2 ji4 shen1 gong1 jiu4 shi4 ， na4 ren2 zheng4 shui4 li3 ， fei1 jin4 e2 lü4 。
- mo4 si4 chun1 feng1 ， bu4 guan3 ying2 ying2 ， zao3 yu3 an1 pai2 jin1 wu1 。
- hai2 jiao4 yi2 pian4 sui2 bo1 qu4 ， you4 que4 yuan4 、 yu4 long2 ai1 qu3 。
- deng3 nen4 shi2 、 zhong4 mi4 you1 xiang1 ， yi3 ru4 xiao3 chuang1 heng2 fu2 。

## 注释

## 译文

## 赏析
