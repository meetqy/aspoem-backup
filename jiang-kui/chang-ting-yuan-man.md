---
id: jiang-kui-chang-ting-yuan-man
title: 长亭怨慢
titlePinyin: chang2 ting2 yuan4 man4
titleSlug: chang-ting-yuan-man
author: 姜夔
authorPinyin: jiang1 kui2
authorSlug: jiang-kui
dynasty: 宋
dynastyPinyin: song4
dynastySlug: song
tags: []
---

## 正文

- 渐吹尽、枝头香絮。
- 是处人家，绿深门户。
- 远浦萦回，暮帆零乱向何许。
- 阅人多矣，谁得似、长亭树。
- 树若有情时，不会得、青青如此。
- 日暮。
- 望高城不见，只见乱山无数。
- 韦郎去也，怎忘得、玉环分付。
- 第一是、早早归来，怕红萼、无人为主。
- 算空有并刀，难翦离愁千缕。

## 拼音

- jian4 chui1 jin4 、 zhi1 tou2 xiang1 xu4 。
- shi4 chu4 ren2 jia1 ， lü4 shen1 men2 hu4 。
- yuan3 pu3 ying2 hui2 ， mu4 fan1 ling2 luan4 xiang4 he2 xu3 。
- yue4 ren2 duo1 yi3 ， shui2 de2 si4 、 chang2 ting2 shu4 。
- shu4 ruo4 you3 qing2 shi2 ， bu2 hui4 de2 、 qing1 qing1 ru2 ci3 。
- ri4 mu4 。
- wang4 gao1 cheng2 bu2 jian4 ， zhi3 jian4 luan4 shan1 wu2 shu4 。
- wei2 lang2 qu4 ye3 ， zen3 wang4 de2 、 yu4 huan2 fen1 fu4 。
- di4 yi1 shi4 、 zao3 zao3 gui1 lai2 ， pa4 hong2 e4 、 wu2 ren2 wei2 zhu3 。
- suan4 kong1 you3 bing4 dao1 ， nan2 jian3 li2 chou2 qian1 lü3 。

## 注释

## 译文

## 赏析
