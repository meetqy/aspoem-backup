---
id: shi-zong-gao-xiang-shi-lang-wu-re-xuan
title: 向侍郎無熱軒
titlePinyin: xiang4 shi4 lang2 wu2 re4 xuan1
titleSlug: xiang-shi-lang-wu-re-xuan
author: 釋宗杲
authorPinyin: shi4 zong1 gao3
authorSlug: shi-zong-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 勇猛精進過量人，號曰薌林大居士。
- 住無變易真實處，而常順行諸佛法。
- 不作世間顛倒業，成辦出世勝方便。
- 而能於此方便中，幻出難思諸境界。
- 復於難思境界中，而現種種殊勝事。
- 華林寶樹咸放光，接影連輝相鑒徹。
- 光色清凈如金剛，世間無有能壞者。
- 又如無熱寶池，四面分流入於海。
- 是海廣大無邊際，不出居士一毛孔。
- 於一毛孔放光明，八萬四千同時發。
- 不勞居士轉舌相，只以此光宣妙法。
- 是法即是此光明，不離是光說此法。
- 大海毛孔亦復爾，此是薌林無熱義。
- 是義如空不可量，一一包羅世間相。
- 我今以此無義語，略爲居士出隻手。
- 佛子來登無熱軒，衆寶妙沙開戶牖。

## 拼音

- yong3 meng3 jing1 jin4 guo4 liang2 ren2 ， hao4 yue1 xiang1 lin2 da4 ju1 shi4 。
- zhu4 wu2 bian4 yi4 zhen1 shi2 chu3 ， er2 chang2 shun4 xing2 zhu1 fo2 fa3 。
- bu2 zuo4 shi4 jian4 dian1 dao3 ye4 ， cheng2 ban4 chu1 shi4 sheng4 fang1 bian4 。
- er2 neng2 wu1 ci3 fang1 bian4 zhong1 ， huan4 chu1 nan2 si1 zhu1 jing4 jie4 。
- fu4 wu1 nan2 si1 jing4 jie4 zhong1 ， er2 xian4 zhong3 zhong3 shu1 sheng4 shi4 。
- hua2 lin2 bao3 shu4 xian2 fang4 guang1 ， jie1 ying3 lian2 hui1 xiang1 jian4 che4 。
- guang1 se4 qing1 jing4 ru2 jin1 gang1 ， shi4 jian4 wu2 you3 neng2 huai4 zhe3 。
- you4 ru2 wu2 re4 bao3 chi2 ， si4 mian4 fen1 liu2 ru4 wu1 hai3 。
- shi4 hai3 guang3 da4 wu2 bian1 ji4 ， bu4 chu1 ju1 shi4 yi4 mao2 kong3 。
- wu1 yi4 mao2 kong3 fang4 guang1 ming2 ， ba1 wan4 si4 qian1 tong2 shi2 fa1 。
- bu4 lao2 ju1 shi4 zhuan3 she2 xiang1 ， zhi1 yi3 ci3 guang1 xuan1 miao4 fa3 。
- shi4 fa3 ji2 shi4 ci3 guang1 ming2 ， bu4 li2 shi4 guang1 shuo1 ci3 fa3 。
- da4 hai3 mao2 kong3 yi4 fu4 er3 ， ci3 shi4 xiang1 lin2 wu2 re4 yi4 。
- shi4 yi4 ru2 kong1 bu4 ke3 liang2 ， yi1 yi1 bao1 luo2 shi4 jian4 xiang1 。
- wo3 jin1 yi3 ci3 wu2 yi4 yu3 ， lüe4 wei2 ju1 shi4 chu1 zhi1 shou3 。
- fo2 zi3 lai2 deng1 wu2 re4 xuan1 ， zhong4 bao3 miao4 sha1 kai1 hu4 you3 。

## 注释

## 译文

## 赏析
