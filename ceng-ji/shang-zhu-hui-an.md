---
id: ceng-ji-shang-zhu-hui-an
title: 上朱晦庵
titlePinyin: shang4 zhu1 hui4 an1
titleSlug: shang-zhu-hui-an
author: 曾極
authorPinyin: ceng2 ji2
authorSlug: ceng-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玄天默無言，妙契有伏義。
- 爰初畫八卦，聖學乃肇基。
- 於皇陶唐氏，□心折危微。
- 魯叟述六經，爲世立範圍。
- 正色斥詖淫，鄒孟獨先幾。
- 道喪向千載，華風變醇醨。
- 皇綱一以振，屬此文明時。
- 真儒出河洛，堅白不磷緇。
- 探我囊中膠，續彼桐上絲。
- 徽音嗣正始，但惜和者稀。
- 祥麟雖見獲，鳳鳥終來遲。
- 珍重武夷翁，斯文今在茲。
- 巖棲三十年，著書覺群迷。
- 往者不可諫，來者猶可追。
- 趨隅偶未諧，夙昔夢見之。
- 散髮弄五絃，彈作南風詩。
- 曲終起長嗟，絃絕有餘悲。
- 止止不復彈，繆然歌采薇。
- 鸞翮有時鎩，鴟鳶刺天飛。
- 公乎抱高寒，歲晚將安歸。

## 拼音

- xuan2 tian1 mo4 wu2 yan2 ， miao4 qi4 you3 fu2 yi4 。
- yuan2 chu1 hua4 ba1 gua4 ， sheng4 xue2 nai3 zhao4 ji1 。
- wu1 huang2 tao2 tang2 shi4 ，□ xin1 zhe2 wei1 wei1 。
- lu3 sou3 shu4 liu4 jing1 ， wei2 shi4 li4 fan4 wei2 。
- zheng4 se4 chi4 bi4 yin2 ， zou1 meng4 du2 xian1 ji1 。
- dao4 sang1 xiang4 qian1 zai4 ， hua2 feng1 bian4 chun2 li2 。
- huang2 gang1 yi4 yi3 zhen4 ， shu3 ci3 wen2 ming2 shi2 。
- zhen1 ru2 chu1 he2 luo4 ， jian1 bai2 bu4 lin2 zi1 。
- tan4 wo3 nang2 zhong1 jiao1 ， xu4 bi3 tong2 shang4 si1 。
- hui1 yin1 si4 zheng4 shi3 ， dan4 xi1 he2 zhe3 xi1 。
- xiang2 lin2 sui1 jian4 huo4 ， feng4 niao3 zhong1 lai2 chi2 。
- zhen1 zhong4 wu3 yi2 weng1 ， si1 wen2 jin1 zai4 zi1 。
- yan2 qi1 san1 shi2 nian2 ， zhu4 shu1 jue2 qun2 mi2 。
- wang3 zhe3 bu4 ke3 jian4 ， lai2 zhe3 you2 ke3 zhui1 。
- qu1 yu2 ou3 wei4 xie2 ， su4 xi1 meng4 jian4 zhi1 。
- san4 fa4 nong4 wu3 xian2 ， dan4 zuo4 nan2 feng1 shi1 。
- qu3 zhong1 qi3 chang2 jie1 ， xian2 jue2 you3 yu2 bei1 。
- zhi3 zhi3 bu2 fu4 dan4 ， mou2 ran2 ge1 cai3 wei1 。
- luan2 he2 you3 shi2 sha1 ， chi1 yuan1 ci4 tian1 fei1 。
- gong1 hu1 bao4 gao1 han2 ， sui4 wan3 jiang1 an1 gui1 。

## 注释

## 译文

## 赏析
