---
id: wang-ai-shan-shuang-tiao-shui-xian-zi-yuan-bie-li
title: 双调・水仙子怨别离
titlePinyin: shuang1 tiao2 ・ shui3 xian1 zi3 yuan4 bie2 li2
titleSlug: shuang-tiao-shui-xian-zi-yuan-bie-li
author: 王爱山
authorPinyin: wang2 ai4 shan1
authorSlug: wang-ai-shan
dynasty: 元
dynastyPinyin: yuan2
dynastySlug: yuan
tags: []
---

## 正文

- 凤凰台上月儿弯，烛灭银河锦被寒。
- 谩伤心空把佳期盼，知他是甚日远？悔当时不锁雕鞍。
- 我则道别离时易，谁承望相见呵难！两泪阑干。
- 凤凰台上月儿偏，和泪和愁闻杜鹃。
- 恨平生不遂于飞愿，盼佳期天样远，月华凉风露涓涓。
- 欹单枕难成梦，拥孤衾怎地眠？两泪涟涟。
- 凤凰台上月儿斜，春恨春愁何日彻？桃花零落胭脂谢，倏忽地春去也，舞翩翩忙煞蜂蝶。
- 人去了无消息，雁回时音信绝，感叹伤嗟。
- 凤凰台上月儿低，香烬金炉空叹息。
- 闷闷厌厌怎不添憔悴？夜迢迢更漏迟，冷清清独守香闺。
- 急煎煎愁如醉，恨绵绵意似痴，泪眼愁眉。
- 凤凰台上月儿高，何处何人品玉箫？眼睁睁盼不得他来到，陈抟也睡不着，空教人穰穰劳劳。
- 银台上灯将灭，玉炉中香渐消，业眼难交。
- 凤凰台上月儿孤，倒凤颠鸾谩叹吁。
- 盼行云愁锁西楼暮，似阑干十二曲，雁来也还又无书。
- 情脉脉空惆怅，意悬悬无是处，恨满天隅。
- 凤凰台上月儿明，短叹长吁千万声。
- 香闺寂寞人孤另，枕消香寒渐生，碧荧荧一点残灯。
- 别离是寻常事，凄凉可惯经？冷冷清清。
- 凤凰台上月儿昏，忽地风生一片云。
- 淅零零夜雨更初尽，打梨花深闭门，冷清清没个温存。
- 他去了无消息，枉教人空断魂，瘦脸啼痕。
- 凤凰台上月儿沉，一样相思两处心。
- 今宵愁恨更比昨宵甚，对孤灯无意寝，泪和愁付与瑶琴。
- 离恨向弦中诉，凄凉在指下吟，少一个知音。
- 凤凰台上月儿圆，月上纱窗人未眼。
- 故人来人月皆如愿。
- 月澄清人笑喧，诉别离在月下星前。
- 人美满中秋月，月婵娟良夜天，人月团圆。

## 拼音

- feng4 huang2 tai2 shang4 yue4 er0 wan1 ， zhu2 mie4 yin2 he2 jin3 bei4 han2 。
- man4 shang1 xin1 kong1 ba3 jia1 qi1 pan4 ， zhi1 ta1 shi4 shen4 ri4 yuan3 ？ hui3 dang1 shi2 bu4 suo3 diao1 an1 。
- wo3 ze2 dao4 bie2 li2 shi2 yi4 ， shui2 cheng2 wang4 xiang1 jian4 he1 nan2 ！ liang3 lei4 lan2 gan1 。
- feng4 huang2 tai2 shang4 yue4 er0 pian1 ， he2 lei4 he2 chou2 wen2 du4 juan1 。
- hen4 ping2 sheng1 bu2 sui4 yu2 fei1 yuan4 ， pan4 jia1 qi1 tian1 yang4 yuan3 ， yue4 hua2 liang2 feng1 lu4 juan1 juan1 。
- qi1 dan1 zhen3 nan2 cheng2 meng4 ， yong1 gu1 qin1 zen3 di0 mian2 ？ liang3 lei4 lian2 lian2 。
- feng4 huang2 tai2 shang4 yue4 er0 xie2 ， chun1 hen4 chun1 chou2 he2 ri4 che4 ？ tao2 hua1 ling2 luo4 yan1 zhi0 xie4 ， shu1 hu1 di4 chun1 qu4 ye3 ， wu3 pian1 pian1 mang2 sha4 feng1 die2 。
- ren2 qu4 le0 wu2 xiao1 xi0 ， yan4 hui2 shi2 yin1 xin4 jue2 ， gan3 tan4 shang1 jie1 。
- feng4 huang2 tai2 shang4 yue4 er0 di1 ， xiang1 jin4 jin1 lu2 kong1 tan4 xi1 。
- men1 men1 yan4 yan4 zen3 bu4 tian1 qiao2 cui4 ？ ye4 tiao2 tiao2 geng1 lou4 chi2 ， leng3 qing1 qing1 du2 shou3 xiang1 gui1 。
- ji2 jian1 jian1 chou2 ru2 zui4 ， hen4 mian2 mian2 yi4 si4 chi1 ， lei4 yan3 chou2 mei2 。
- feng4 huang2 tai2 shang4 yue4 er0 gao1 ， he2 chu4 he2 ren2 pin3 yu4 xiao1 ？ yan3 zheng1 zheng1 pan4 bu4 de2 ta1 lai2 dao4 ， chen2 tuan2 ye3 shui4 bu4 zhao2 ， kong1 jiao1 ren2 rang2 rang2 lao2 lao2 。
- yin2 tai2 shang4 deng1 jiang1 mie4 ， yu4 lu2 zhong1 xiang1 jian4 xiao1 ， ye4 yan3 nan2 jiao1 。
- feng4 huang2 tai2 shang4 yue4 er0 gu1 ， dao3 feng4 dian1 luan2 man4 tan4 xu1 。
- pan4 xing2 yun2 chou2 suo3 xi1 lou2 mu4 ， si4 lan2 gan1 shi2 er4 qu3 ， yan4 lai2 ye3 hai2 you4 wu2 shu1 。
- qing2 mo4 mo4 kong1 chou2 chang4 ， yi4 xuan2 xuan2 wu2 shi4 chu4 ， hen4 man3 tian1 yu2 。
- feng4 huang2 tai2 shang4 yue4 er0 ming2 ， duan3 tan4 chang2 yu4 qian1 wan4 sheng1 。
- xiang1 gui1 ji4 mo4 ren2 gu1 ling4 ， zhen3 xiao1 xiang1 han2 jian4 sheng1 ， bi4 ying2 ying2 yi4 dian3 can2 deng1 。
- bie2 li2 shi4 xun2 chang2 shi4 ， qi1 liang2 ke3 guan4 jing1 ？ leng3 leng3 qing1 qing1 。
- feng4 huang2 tai2 shang4 yue4 er0 hun1 ， hu1 di4 feng1 sheng1 yi2 pian4 yun2 。
- xi1 ling2 ling2 ye4 yu3 geng4 chu1 jin4 ， da3 li2 hua1 shen1 bi4 men2 ， leng3 qing1 qing1 mei2 ge4 wen1 cun2 。
- ta1 qu4 le0 wu2 xiao1 xi0 ， wang3 jiao1 ren2 kong1 duan4 hun2 ， shou4 lian3 ti2 hen2 。
- feng4 huang2 tai2 shang4 yue4 er0 chen2 ， yi2 yang4 xiang1 si1 liang3 chu4 xin1 。
- jin1 xiao1 chou2 hen4 geng4 bi3 zuo2 xiao1 shen4 ， dui4 gu1 deng1 wu2 yi4 qin3 ， lei4 he2 chou2 fu4 yu3 yao2 qin2 。
- li2 hen4 xiang4 xian2 zhong1 su4 ， qi1 liang2 zai4 zhi3 xia4 yin2 ， shao3 yi2 ge4 zhi1 yin1 。
- feng4 huang2 tai2 shang4 yue4 er0 yuan2 ， yue4 shang4 sha1 chuang1 ren2 wei4 yan3 。
- gu4 ren2 lai2 ren2 yue4 jie1 ru2 yuan4 。
- yue4 cheng2 qing1 ren2 xiao4 xuan1 ， su4 bie2 li2 zai4 yue4 xia4 xing1 qian2 。
- ren2 mei3 man3 zhong1 qiu1 yue4 ， yue4 chan2 juan1 liang2 ye4 tian1 ， ren2 yue4 tuan2 yuan2 。

## 注释

## 译文

## 赏析
