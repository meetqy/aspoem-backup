---
id: yuan-shuo-you-wu-shan-shi-er-feng-er-shi-wu-yun
title: 巫山十二峰二十五韻
titlePinyin: wu1 shan1 shi2 er4 feng1 er4 shi2 wu3 yun4
titleSlug: wu-shan-shi-er-feng-er-shi-wu-yun
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巫山磊塊山林姿，一邱一壑貪成癡。
- 寸峰拳石瞥眼過，張皇攫覓惟憂遲。
- 東南佳山多秀麗，就中所欠雄與奇。
- 飽聞巫山冠巴峽，奇峰十二相參差。
- 昔年圖畫常一見，欲見此山無路之。
- 扁舟西泝上三峽，千巖萬壑爭追隨。
- 終朝應接已不暇，心目洞駭俱忘疲。
- 驀然鐘鼓高唐上，峰巒二六排旌旗。
- 一峰霞彩迥在望，一峰展翠開屏帷。
- 無心出岫雲吐色，偃蓋平巒松並枝。
- 仙蹤鶴駕羽衣近，壇石瑶臺閶闔低。
- 白雲一起鳳皇下，清泉四合蛟龍嬉。
- 羣峰角立變態異，一一大巧乾坤爲。
- 外堪擊拊試聲律，中含造化分四時。
- 天下名山亦多矣，未有列岫奇如茲。
- 九華一景固天巧，惜與江流相背馳。
- 南北兩峰喧衆口，妝抹却恨同西施。
- 何如此峰無限好，行行列列臨江湄。
- 烟雲漠漠出寸碧，風雨時時橫黛眉。
- 舟人漁子漫回首，騷士墨客勞支頤。
- 我來穿水入天去，貂裘章甫生塵緇。
- 昂頭見此大奇特，躋攀不上空嗟嘻。
- 吾將欲訪三島登九嶷，上蓬萊道山之壁，絕泰華終南之嵋。
- 飛鳬去舄嘯滄海，却來巫峽溫前詩。

## 拼音

- wu1 shan1 lei3 kuai4 shan1 lin2 zi1 ， yi4 qiu1 yi2 he4 tan1 cheng2 chi1 。
- cun4 feng1 quan2 shi2 pie1 yan3 guo4 ， zhang1 huang2 jue2 mi4 wei2 you1 chi2 。
- dong1 nan2 jia1 shan1 duo1 xiu4 li2 ， jiu4 zhong1 suo3 qian4 xiong2 yu3 qi2 。
- bao3 wen2 wu1 shan1 guan1 ba1 xia2 ， qi2 feng1 shi2 er4 xiang1 can1 cha4 。
- xi1 nian2 tu2 hua4 chang2 yi2 jian4 ， yu4 jian4 ci3 shan1 wu2 lu4 zhi1 。
- pian1 zhou1 xi1 su4 shang4 san1 xia2 ， qian1 yan2 wan4 he4 zheng1 zhui1 sui2 。
- zhong1 chao2 ying1 jie1 yi3 bu4 xia2 ， xin1 mu4 dong4 hai4 ju4 wang4 pi2 。
- mo4 ran2 zhong1 gu3 gao1 tang2 shang4 ， feng1 luan2 er4 liu4 pai2 jing1 qi2 。
- yi4 feng1 xia2 cai3 jiong3 zai4 wang4 ， yi4 feng1 zhan3 cui4 kai1 ping2 wei2 。
- wu2 xin1 chu1 xiu4 yun2 tu3 se4 ， yan3 gai4 ping2 luan2 song1 bing4 zhi1 。
- xian1 zong1 he4 jia4 yu3 yi1 jin4 ， tan2 shi2 yao2 tai2 chang1 he2 di1 。
- bai2 yun2 yi4 qi3 feng4 huang2 xia4 ， qing1 quan2 si4 he2 jiao1 long2 xi1 。
- qun2 feng1 jiao3 li4 bian4 tai4 yi4 ， yi1 yi1 da4 qiao3 qian2 kun1 wei2 。
- wai4 kan1 ji1 fu3 shi4 sheng1 lü4 ， zhong1 han2 zao4 hua4 fen1 si4 shi2 。
- tian1 xia4 ming2 shan1 yi4 duo1 yi3 ， wei4 you3 lie4 xiu4 qi2 ru2 zi1 。
- jiu3 hua2 yi4 jing3 gu4 tian1 qiao3 ， xi1 yu3 jiang1 liu2 xiang1 bei4 chi2 。
- nan2 bei3 liang3 feng1 xuan1 zhong4 kou3 ， zhuang1 mo3 que4 hen4 tong2 xi1 shi1 。
- he2 ru2 ci3 feng1 wu2 xian4 hao3 ， xing2 hang2 lie4 lie4 lin2 jiang1 mei2 。
- yan1 yun2 mo4 mo4 chu1 cun4 bi4 ， feng1 yu3 shi2 shi2 heng2 dai4 mei2 。
- zhou1 ren2 yu2 zi3 man4 hui2 shou3 ， sao1 shi4 mo4 ke4 lao2 zhi1 yi2 。
- wo3 lai2 chuan1 shui3 ru4 tian1 qu4 ， diao1 qiu2 zhang1 fu3 sheng1 chen2 zi1 。
- ang2 tou2 jian4 ci3 da4 qi2 te4 ， ji1 pan1 bu2 shang4 kong1 jie1 xi1 。
- wu2 jiang1 yu4 fang3 san1 dao3 deng1 jiu3 yi2 ， shang4 peng2 lai2 dao4 shan1 zhi1 bi4 ， jue2 tai4 hua2 zhong1 nan2 zhi1 mei2 。
- fei1 fu2 qu4 xi4 xiao4 cang1 hai3 ， que4 lai2 wu1 xia2 wen1 qian2 shi1 。

## 注释

## 译文

## 赏析
