---
id: yuan-shuo-you-he-lin-zi-chang-xun-zhu-lang-yun
title: 和林子長訓諸郎韻
titlePinyin: he2 lin2 zi0 chang2 xun4 zhu1 lang2 yun4
titleSlug: he-lin-zi-chang-xun-zhu-lang-yun
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祝臝不知難，舐犢不知累。
- 我生飽經涉，一一如歷塊。
- 泛觀孩提兒，鏗鏘捷應對。
- 由其學不學，所入遂同異。
- 有子當務教，否則基業墜。
- 明經仰韋賢，所重識與器。
- 黄金委塵土，教子遊於藝。
- 父子踵黄閣，功業美且粹。
- 最憐房杜家，門戶早覆簣。
- 紛紛不肖子，掃蕩等劇戲。
- 賢愚豈少年，成敗見晚歲。
- 君家萬金産，兩兩蘭玉萃。
- 兒時見頭角，已負食牛氣。
- 誦詩了瑟僩，引義觸儔類。
- 長大守經訓，含咀樂心醉。
- 瀾翻紙上語，筆力功憑恃。
- 老蚌生明珠，光彩爛足畏。
- 渥漥墮龍種，不數蟾蜍輩。
- 孟仲叔季間，更盛而迭貴。
- 吾兒豚犬耳，衣鉢倘可遺。
- 登門倚羣玉，辱交每不外。
- 譬如般若光，照此大海會。
- 願續無盡燈，庶爲宗門慰。

## 拼音

- zhu4 luo3 bu4 zhi1 nan2 ， shi4 du2 bu4 zhi1 lei4 。
- wo3 sheng1 bao3 jing1 she4 ， yi1 yi1 ru2 li4 kuai4 。
- fan4 guan1 hai2 ti2 er2 ， keng1 qiang1 jie2 ying1 dui4 。
- you2 qi2 xue2 bu0 xue2 ， suo3 ru4 sui4 tong2 yi4 。
- you3 zi3 dang1 wu4 jiao4 ， fou3 ze2 ji1 ye4 zhui4 。
- ming2 jing1 yang3 wei2 xian2 ， suo3 zhong4 shi2 yu3 qi4 。
- huang2 jin1 wei3 chen2 tu3 ， jiao4 zi3 you2 wu1 yi4 。
- fu4 zi3 zhong3 huang2 ge2 ， gong1 ye4 mei3 qie3 cui4 。
- zui4 lian2 fang2 du4 jia1 ， men2 hu4 zao3 fu4 kui4 。
- fen1 fen1 bu2 xiao4 zi3 ， sao3 dang4 deng3 ju4 xi4 。
- xian2 yu2 qi3 shao4 nian2 ， cheng2 bai4 jian4 wan3 sui4 。
- jun1 jia1 wan4 jin1 chan3 ， liang3 liang3 lan2 yu4 cui4 。
- er2 shi2 jian4 tou2 jiao3 ， yi3 fu4 shi2 niu2 qi4 。
- song4 shi1 le0 se4 xian4 ， yin3 yi4 chu4 chou2 lei4 。
- chang2 da4 shou3 jing1 xun4 ， han2 zui3 le4 xin1 zui4 。
- lan2 fan1 zhi3 shang4 yu3 ， bi3 li4 gong1 ping2 shi4 。
- lao3 bang4 sheng1 ming2 zhu1 ， guang1 cai3 lan4 zu2 wei4 。
- wo4 wa1 duo4 long2 zhong3 ， bu2 shu4 chan2 chu2 bei4 。
- meng4 zhong4 shu1 ji4 jian4 ， geng4 sheng4 er2 die2 gui4 。
- wu2 er2 tun2 quan3 er3 ， yi1 bo1 tang3 ke3 yi2 。
- deng1 men2 yi3 qun2 yu4 ， ru3 jiao1 mei3 bu2 wai4 。
- pi4 ru2 bo1 re3 guang1 ， zhao4 ci3 da4 hai3 hui4 。
- yuan4 xu4 wu2 jin4 deng1 ， shu4 wei2 zong1 men2 wei4 。

## 注释

## 译文

## 赏析
