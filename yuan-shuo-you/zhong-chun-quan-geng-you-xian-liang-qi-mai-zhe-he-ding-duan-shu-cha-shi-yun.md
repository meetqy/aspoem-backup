---
id: yuan-shuo-you-zhong-chun-quan-geng-you-xian-liang-qi-mai-zhe-he-ding-duan-shu-cha-shi-yun
title: 仲春勸耕有獻兩岐麥者和丁端叔茶使韻
titlePinyin: zhong4 chun1 quan4 geng1 you3 xian4 liang3 qi2 mai4 zhe3 he2 ding1 duan1 shu1 cha2 shi3 yun4
titleSlug: zhong-chun-quan-geng-you-xian-liang-qi-mai-zhe-he-ding-duan-shu-cha-shi-yun
author: 袁說友
authorPinyin: yuan2 shuo1 you3
authorSlug: yuan-shuo-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 周原膴膴侔歌頌，我訪春郊屆羲仲。
- 市橋曲屈古招提，媚日暄風傍韉鞚。
- 布宣德意父老喜，醉飽盤餐兒女共。
- 眼看秀色壟頭多，風落輕花枝穗重。
- 東皇生意滿阡陌，不待池塘春草夢。
- 道傍瑞麥獻者誰，秀出雙枝駭羣衆。
- 春風和氣下披拂，産出禎祥呈妙用。
- 我思昔歲旱爲虐，幾度牋天香火供。
- 懸知政拙漫心勞，自慚弗稱甘泉從。
- 今年春到一犁雨，是處膏腴飽耕種。
- 舉趾于耜競東作，剝棗烹葵弭田訟。
- 三農儻遂富庶樂，四體如忘疴癢痛。
- 只今貽此來牟喜，大手鋪張煩屈宋。
- 崆峒有詠拾遺語，茂陵作頌相如諷。
- 詩成豈待擊鉢催，句惡自慚操管弄。
- 與君拍手頌豐年，姑置別離傾酒甕。

## 拼音

- zhou1 yuan2 wu3 wu3 mou2 ge1 song4 ， wo3 fang3 chun1 jiao1 jie4 xi1 zhong4 。
- shi4 qiao2 qu3 qu1 gu3 zhao1 ti2 ， mei4 ri4 xuan1 feng1 bang4 jian1 kong4 。
- bu4 xuan1 de2 yi4 fu4 lao3 xi3 ， zui4 bao3 pan2 can1 er2 nü3 gong4 。
- yan3 kan4 xiu4 se4 long3 tou2 duo1 ， feng1 luo4 qing1 hua1 zhi1 sui4 zhong4 。
- dong1 huang2 sheng1 yi4 man3 qian1 mo4 ， bu2 dai4 chi2 tang2 chun1 cao3 meng4 。
- dao4 bang4 rui4 mai4 xian4 zhe3 shui2 ， xiu4 chu1 shuang1 zhi1 hai4 qun2 zhong4 。
- chun1 feng1 he2 qi4 xia4 pi1 fu2 ， chan3 chu1 zhen1 xiang2 cheng2 miao4 yong4 。
- wo3 si1 xi1 sui4 han4 wei2 nüe4 ， ji1 du4 jian1 tian1 xiang1 huo3 gong4 。
- xuan2 zhi1 zheng4 zhuo1 man4 xin1 lao2 ， zi4 can2 fu2 cheng1 gan1 quan2 cong2 。
- jin1 nian2 chun1 dao4 yi4 li2 yu3 ， shi4 chu3 gao1 yu2 bao3 geng1 zhong3 。
- ju3 zhi3 yu2 si4 jing4 dong1 zuo4 ， bao1 zao3 peng1 kui2 mi3 tian2 song4 。
- san1 nong2 tang3 sui4 fu4 shu4 le4 ， si4 ti3 ru2 wang4 ke1 yang3 tong4 。
- zhi1 jin1 yi2 ci3 lai2 mu4 xi3 ， da4 shou3 pu1 zhang1 fan2 qu1 song4 。
- kong1 tong2 you3 yong3 shi2 yi2 yu3 ， mao4 ling2 zuo4 song4 xiang1 ru2 feng3 。
- shi1 cheng2 qi3 dai4 ji1 bo1 cui1 ， ju4 e4 zi4 can2 cao1 guan3 nong4 。
- yu3 jun1 pai1 shou3 song4 feng1 nian2 ， gu1 zhi4 bie2 li2 qing1 jiu3 weng4 。

## 注释

## 译文

## 赏析
