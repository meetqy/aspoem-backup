---
id: chen-shi-hui-guang-yin-ting-shi
title: 廣廕亭詩
titlePinyin: guang3 yin4 ting2 shi1
titleSlug: guang-yin-ting-shi
author: 陳士徽
authorPinyin: chen2 shi4 hui1
authorSlug: chen-shi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 唐翁靜者閉門飲水啜粥無知音，我能發爾一片冰清心。
- 巨風吹天振海浪如屋，此翁林中眠正熟。
- 中天渴烏吐火六合新開窯，此翁兩鬢秋颼颼。
- 小兒爛羊瓜果盡青紫，此翁臨水洗雙耳。
- 蜩蟾蛙蚓聒亂昕夕雷無聲，此翁宴坐觀黄庭。
- 編茅斵室大如斗，蒼雪絲絲翳窗牖。
- 忍饑學得西山夫，胸中有道癯不枯。
- 木榔始花赤已實，百畝沉沉如櫛密。
- 露結風高霜氣寒，潤如美竹馨如蘭。
- 翁居巷南我巷北，况有薇郎能主客。
- 書篚几杖皆清風，相看蔭我冰雪容。
- 瓊州歲月不可度，此境中州亦稀遇。
- 苦茗滿碗談興亡，日長歸來月滿堂。
- 明朝一舸崖州去，世事茫茫隔烟霧。
- 袖携毫楮覓扁題，鴻飛冥冥留爪泥。
- 爲書廣廕扁翁室，淡墨欹輕醉中筆。
- 乘醉更作廣廕詩，千載留與知音知。

## 拼音

- tang2 weng1 jing4 zhe3 bi4 men2 yin3 shui3 chuo4 zhou1 wu2 zhi1 yin1 ， wo3 neng2 fa1 er3 yi2 pian4 bing1 qing1 xin1 。
- ju4 feng1 chui1 tian1 zhen4 hai3 lang4 ru2 wu1 ， ci3 weng1 lin2 zhong1 mian2 zheng4 shu2 。
- zhong1 tian1 ke3 wu1 tu3 huo3 liu4 he2 xin1 kai1 yao2 ， ci3 weng1 liang3 bin4 qiu1 sou1 sou1 。
- xiao3 er2 lan4 yang2 gua1 guo3 jin4 qing1 zi3 ， ci3 weng1 lin2 shui3 xi3 shuang1 er3 。
- tiao2 chan2 wa1 yin3 guo1 luan4 xin1 xi1 lei2 wu2 sheng1 ， ci3 weng1 yan4 zuo4 guan1 huang2 ting2 。
- bian1 mao2 zhuo2 shi4 da4 ru2 dou4 ， cang1 xue3 si1 si1 yi4 chuang1 you3 。
- ren3 ji1 xue2 de2 xi1 shan1 fu1 ， xiong1 zhong1 you3 dao4 qu2 bu4 ku1 。
- mu4 lang2 shi3 hua1 chi4 yi3 shi2 ， bai3 mu3 chen2 chen2 ru2 zhi4 mi4 。
- lu4 jie2 feng1 gao1 shuang1 qi4 han2 ， run4 ru2 mei3 zhu2 xin1 ru2 lan2 。
- weng1 ju1 xiang4 nan2 wo3 xiang4 bei3 ， kuang4 you3 wei1 lang2 neng2 zhu3 ke4 。
- shu1 fei3 ji3 zhang4 jie1 qing1 feng1 ， xiang1 kan4 yin1 wo3 bing1 xue3 rong2 。
- qiong2 zhou1 sui4 yue4 bu4 ke3 du4 ， ci3 jing4 zhong1 zhou1 yi4 xi1 yu4 。
- ku3 ming2 man3 wan3 tan2 xing1 wang2 ， ri4 chang2 gui1 lai2 yue4 man3 tang2 。
- ming2 chao2 yi4 ge3 ya2 zhou1 qu4 ， shi4 shi4 mang2 mang2 ge2 yan1 wu4 。
- xiu4 xie2 hao2 chu3 mi4 bian3 ti2 ， hong2 fei1 ming2 ming2 liu2 zhua3 ni2 。
- wei2 shu1 guang3 yin4 bian3 weng1 shi4 ， dan4 mo4 qi1 qing1 zui4 zhong1 bi3 。
- cheng2 zui4 geng4 zuo4 guang3 yin4 shi1 ， qian1 zai4 liu2 yu3 zhi1 yin1 zhi1 。

## 注释

## 译文

## 赏析
