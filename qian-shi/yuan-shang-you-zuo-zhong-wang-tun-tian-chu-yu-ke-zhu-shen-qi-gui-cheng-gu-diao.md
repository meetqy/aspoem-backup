---
id: qian-shi-yuan-shang-you-zuo-zhong-wang-tun-tian-chu-yu-ke-zhu-shen-qi-gui-cheng-gu-diao
title: 袁尚右座中王屯田出與可竹甚奇歸成古調
titlePinyin: yuan2 shang4 you4 zuo4 zhong1 wang2 tun2 tian2 chu1 yu3 ke3 zhu2 shen4 qi2 gui1 cheng2 gu3 diao4
titleSlug: yuan-shang-you-zuo-zhong-wang-tun-tian-chu-yu-ke-zhu-shen-qi-gui-cheng-gu-diao
author: 錢時
authorPinyin: qian2 shi2
authorSlug: qian-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 郎星聚頭金地麓，十月夜堂春昱昱。
- 屯田博古到名畫，座上忽展牛腰束。
- 我生不識須菩提，薛鶴楊梅姑置之。
- 寒梢八幅奇更偉，上有巴中與可題。
- 蒼蛟滑走石詰曲，鐵鈎怒掃聯蛇腹。
- 欹風洒雨清逼人，恍疑身在篔簹谷。
- 十尋雙幹劍拔雄，筆力有盡意無窮。
- 冥冥上與風霆會，拭目變化洪陂龍。
- 長憶東坡一轉語，與可德人非畫史。
- 輪囷寫出歲寒心，政要諸公相料理。

## 拼音

- lang2 xing1 ju4 tou2 jin1 di4 lu4 ， shi2 yue4 ye4 tang2 chun1 yu4 yu4 。
- tun2 tian2 bo2 gu3 dao4 ming2 hua4 ， zuo4 shang4 hu1 zhan3 niu2 yao1 shu4 。
- wo3 sheng1 bu4 shi2 xu1 pu2 ti2 ， xue1 he4 yang2 mei2 gu1 zhi4 zhi1 。
- han2 shao1 ba1 fu2 qi2 geng4 wei3 ， shang4 you3 ba1 zhong1 yu3 ke3 ti2 。
- cang1 jiao1 hua2 zou3 shi2 jie2 qu3 ， tie3 gou1 nu4 sao3 lian2 she2 fu4 。
- qi1 feng1 sa3 yu3 qing1 bi1 ren2 ， huang3 yi2 shen1 zai4 yun2 dang1 gu3 。
- shi2 xun2 shuang1 gan4 jian4 ba2 xiong2 ， bi3 li4 you3 jin4 yi4 wu2 qiong2 。
- ming2 ming2 shang4 yu3 feng1 ting2 hui4 ， shi4 mu4 bian4 hua4 hong2 bei1 long2 。
- chang2 yi4 dong1 po1 yi4 zhuan3 yu3 ， yu3 ke3 de2 ren2 fei1 hua4 shi3 。
- lun2 qun1 xie3 chu1 sui4 han2 xin1 ， zheng4 yao4 zhu1 gong1 xiang4 liao4 li3 。

## 注释

## 译文

## 赏析
