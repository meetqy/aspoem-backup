---
id: lu-ben-zhong-du-yi
title: 讀易
titlePinyin: du2 yi4
titleSlug: du-yi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春温瘡疥繁，衣敝蟣蝨細。
- 頹然坐南軒，讀易初有味。
- 初看象數殊，忽此爻彖異。
- 紛紛者衆說，行各半途滯。
- 大言累千百，雜說記一二。
- 坐令天人分，復以小大計。
- 或強出枝葉，或自起旒贅。
- 孰能言語表，能使意獨至。
- 空中本無華，眼病因有翳。
- 沈思忽有得，是則入精義。
- 吾生晚聞道，歲月今少憩。
- 遺經日在眼，似足了一世。
- 臨流濯垢衣，尚勿惜餘棄。

## 拼音

- chun1 wen1 chuang1 jie4 fan2 ， yi1 bi4 ji3 shi1 xi4 。
- tui2 ran2 zuo4 nan2 xuan1 ， du2 yi4 chu1 you3 wei4 。
- chu1 kan4 xiang4 shu4 shu1 ， hu1 ci3 yao2 tuan4 yi4 。
- fen1 fen1 zhe3 zhong4 shuo1 ， xing2 ge4 ban4 tu2 zhi4 。
- da4 yan2 lei4 qian1 bai3 ， za2 shuo1 ji4 yi2 er4 。
- zuo4 ling4 tian1 ren2 fen1 ， fu4 yi3 xiao3 da4 ji4 。
- huo4 qiang2 chu1 zhi1 ye4 ， huo4 zi4 qi3 liu2 zhui4 。
- shu2 neng2 yan2 yu3 biao3 ， neng2 shi3 yi4 du2 zhi4 。
- kong1 zhong1 ben3 wu2 hua2 ， yan3 bing4 yin1 you3 yi4 。
- shen3 si1 hu1 you3 de2 ， shi4 ze2 ru4 jing1 yi4 。
- wu2 sheng1 wan3 wen2 dao4 ， sui4 yue4 jin1 shao3 qi4 。
- yi2 jing1 ri4 zai4 yan3 ， si4 zu2 le0 yi2 shi4 。
- lin2 liu2 zhuo2 gou4 yi1 ， shang4 wu4 xi1 yu2 qi4 。

## 注释

## 译文

## 赏析
