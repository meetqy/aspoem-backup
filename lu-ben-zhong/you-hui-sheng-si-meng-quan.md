---
id: lu-ben-zhong-you-hui-sheng-si-meng-quan
title: 游會勝寺蒙泉
titlePinyin: you2 hui4 sheng4 si4 meng2 quan2
titleSlug: you-hui-sheng-si-meng-quan
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去郡十五里，滿山蔽青松。
- 朝來雨初過，蕭瑟鳴悲風。
- 踏泥轉溪曲，路盡山無窮。
- 層崖築欄閣，宛在雲煙中。
- 引水遶砌下，濆石常飛濛。
- 尋幽到寺背，蒼碧摩高空。
- 古甃冽寒泉，淺沙影重重。
- 伏流尚數步，暗與溪相通。
- 潺湲去何之，可折從此東。
- 會有到海期，豈計朝莫功。
- 我行因避賊，眺覽聊從容。
- 徘徊未忍去，僧飯催撞鍾。

## 拼音

- qu4 jun4 shi2 wu3 li3 ， man3 shan1 bi4 qing1 song1 。
- chao2 lai2 yu3 chu1 guo4 ， xiao1 se4 ming2 bei1 feng1 。
- ta4 ni2 zhuan3 xi1 qu3 ， lu4 jin4 shan1 wu2 qiong2 。
- ceng2 ya2 zhu4 lan2 ge2 ， wan3 zai4 yun2 yan1 zhong1 。
- yin3 shui3 rao4 qi4 xia4 ， pen1 shi2 chang2 fei1 meng2 。
- xun2 you1 dao4 si4 bei4 ， cang1 bi4 mo2 gao1 kong1 。
- gu3 zhou4 lie4 han2 quan2 ， qian3 sha1 ying3 chong2 chong2 。
- fu2 liu2 shang4 shu4 bu4 ， an4 yu3 xi1 xiang1 tong1 。
- chan2 yuan2 qu4 he2 zhi1 ， ke3 zhe2 cong2 ci3 dong1 。
- hui4 you3 dao4 hai3 qi1 ， qi3 ji4 chao2 mo4 gong1 。
- wo3 xing2 yin1 bi4 zei2 ， tiao4 lan3 liao2 cong2 rong2 。
- pai2 huai2 wei4 ren3 qu4 ， seng1 fan4 cui1 zhuang4 zhong1 。

## 注释

## 译文

## 赏析
