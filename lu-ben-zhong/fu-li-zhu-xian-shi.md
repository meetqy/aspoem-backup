---
id: lu-ben-zhong-fu-li-zhu-xian-shi
title: 符離諸賢詩
titlePinyin: fu2 li2 zhu1 xian2 shi1
titleSlug: fu-li-zhu-xian-shi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮居日荒涼，杜門與世絕。
- 親故日夜疏，詩書固宜缺。
- 符離雖陋邦，賢士稍羅列。
- 德操青雲器，議論輩前哲。
- 外貌發英華，中心瑩冰雪。
- 介然特立士，勁氣剛于鐵。
- 攘臂辯是非，孰能逃區别。
- 信民粹而和，名利誠難悅。
- 汩沒稠人中，獨抱雲松節。
- 偉哉二三子，實乃邦家傑。
- 我来從之游，內顧慙疏拙。
- 欣然對三益，放懷歌數闋。
- 已矣不須言，渠當爲君說。

## 拼音

- qiong2 ju1 ri4 huang1 liang2 ， du4 men2 yu3 shi4 jue2 。
- qin1 gu4 ri4 ye4 shu1 ， shi1 shu1 gu4 yi2 que1 。
- fu2 li2 sui1 lou4 bang1 ， xian2 shi4 shao1 luo2 lie4 。
- de2 cao1 qing1 yun2 qi4 ， yi4 lun4 bei4 qian2 zhe2 。
- wai4 mao4 fa1 ying1 hua2 ， zhong1 xin1 ying2 bing1 xue3 。
- jie4 ran2 te4 li4 shi4 ， jin4 qi4 gang1 yu2 tie3 。
- rang3 bi4 bian4 shi4 fei1 ， shu2 neng2 tao2 qu1 bie2 。
- xin4 min2 cui4 er2 he2 ， ming2 li4 cheng2 nan2 yue4 。
- gu3 mei2 chou2 ren2 zhong1 ， du2 bao4 yun2 song1 jie2 。
- wei3 zai1 er4 san1 zi3 ， shi2 nai3 bang1 jia1 jie2 。
- wo3 lai2 cong2 zhi1 you2 ， nei4 gu4 can2 shu1 zhuo1 。
- xin1 ran2 dui4 san1 yi4 ， fang4 huai2 ge1 shu4 que4 。
- yi3 yi3 bu4 xu1 yan2 ， qu2 dang1 wei2 jun1 shuo1 。

## 注释

## 译文

## 赏析
