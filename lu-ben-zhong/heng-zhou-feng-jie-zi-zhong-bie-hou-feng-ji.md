---
id: lu-ben-zhong-heng-zhou-feng-jie-zi-zhong-bie-hou-feng-ji
title: 衡州逢解子中别後奉寄
titlePinyin: heng2 zhou1 feng2 jie3 zi3 zhong1 bie2 hou4 feng4 ji4
titleSlug: heng-zhou-feng-jie-zi-zhong-bie-hou-feng-ji
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我來筠水陽，君亦發章貢。
- 相逢瀟湘門，及此兵未動。
- 卧聞羽書馳，起已行者衆。
- 匆匆不及款，尚辱苦語送。
- 慨然念平生，相從已如夢。
- 交游半生死，所至多罅縫。
- 我衰學不入，君亦老未用。
- 熟知一世中，有此九鼎重。
- 子賤則君子，閔子言必中。
- 師門未遽絕，斯文實天奉。
- 别離又幾日，坐想發孤諷。
- 衡州逼南嶽，湘水寒不凍。
- 頗傳江西擾，盜賊已放縱。
- 往從田蘇游，此樂不得共。

## 拼音

- wo3 lai2 yun2 shui3 yang2 ， jun1 yi4 fa1 zhang1 gong4 。
- xiang1 feng2 xiao1 xiang1 men2 ， ji2 ci3 bing1 wei4 dong4 。
- wo4 wen2 yu3 shu1 chi2 ， qi3 yi3 xing2 zhe3 zhong4 。
- cong1 cong1 bu4 ji2 kuan3 ， shang4 ru3 ku3 yu3 song4 。
- kai3 ran2 nian4 ping2 sheng1 ， xiang1 cong2 yi3 ru2 meng4 。
- jiao1 you2 ban4 sheng1 si3 ， suo3 zhi4 duo1 xia4 feng2 。
- wo3 shuai1 xue2 bu2 ru4 ， jun1 yi4 lao3 wei4 yong4 。
- shu2 zhi1 yi2 shi4 zhong1 ， you3 ci3 jiu3 ding3 zhong4 。
- zi3 jian4 ze2 jun1 zi3 ， min3 zi3 yan2 bi4 zhong1 。
- shi1 men2 wei4 ju4 jue2 ， si1 wen2 shi2 tian1 feng4 。
- bie2 li2 you4 ji1 ri4 ， zuo4 xiang3 fa1 gu1 feng3 。
- heng2 zhou1 bi1 nan2 yue4 ， xiang1 shui3 han2 bu2 dong4 。
- po1 chuan2 jiang1 xi1 rao3 ， dao4 zei2 yi3 fang4 zong4 。
- wang3 cong2 tian2 su1 you2 ， ci3 le4 bu4 de2 gong4 。

## 注释

## 译文

## 赏析
