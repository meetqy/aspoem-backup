---
id: lu-ben-zhong-zeng-sun-guang-bo
title: 贈孫廣伯
titlePinyin: zeng4 sun1 guang3 bo2
titleSlug: zeng-sun-guang-bo
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人皆笑君拙，我獨喜君直。
- 拙則世所無，直則未易識。
- 昔者中丞公，事主以一德。
- 從容進退間，多士所取則。
- 朝廷九鼎重，冠冕萬夫特。
- 塵埃困大路，此老難再得。
- 至今門下士，必以身許國。
- 孰知强弩末，而有百鈞力。
- 賢孫後來秀，見我好顔色。
- 收功却掃中，欲任門內責。
- 空弮入善陣，匹馬見勍敵。
- 不嫌不識察，但恨無此獲。
- 欲赤莫如丹，欲黑莫如墨。
- 吾常持此言，以辨主與賊。
- 苟無牛羊害，則有天地塞。
- 君能但拙直，亦莫忘黑白。

## 拼音

- ren2 jie1 xiao4 jun1 zhuo1 ， wo3 du2 xi3 jun1 zhi2 。
- zhuo1 ze2 shi4 suo3 wu2 ， zhi2 ze2 wei4 yi4 shi2 。
- xi1 zhe3 zhong1 cheng2 gong1 ， shi4 zhu3 yi3 yi4 de2 。
- cong2 rong2 jin4 tui4 jian4 ， duo1 shi4 suo3 qu3 ze2 。
- chao2 ting2 jiu3 ding3 zhong4 ， guan1 mian3 wan4 fu1 te4 。
- chen2 ai1 kun4 da4 lu4 ， ci3 lao3 nan2 zai4 de2 。
- zhi4 jin1 men2 xia4 shi4 ， bi4 yi3 shen1 xu1 guo2 。
- shu2 zhi1 qiang2 nu3 mo4 ， er2 you3 bai3 jun1 li4 。
- xian2 sun1 hou4 lai2 xiu4 ， jian4 wo3 hao3 yan2 se4 。
- shou1 gong1 que4 sao3 zhong1 ， yu4 ren4 men2 nei4 ze2 。
- kong1 quan1 ru4 shan4 zhen4 ， pi3 ma3 jian4 qing2 di2 。
- bu4 xian2 bu4 shi2 cha2 ， dan4 hen4 wu2 ci3 huo4 。
- yu4 chi4 mo4 ru2 dan1 ， yu4 hei1 mo4 ru2 mo4 。
- wu2 chang2 chi2 ci3 yan2 ， yi3 bian4 zhu3 yu3 zei2 。
- gou3 wu2 niu2 yang2 hai4 ， ze2 you3 tian1 di4 sai1 。
- jun1 neng2 dan4 zhuo1 zhi2 ， yi4 mo4 wang4 hei1 bai2 。

## 注释

## 译文

## 赏析
