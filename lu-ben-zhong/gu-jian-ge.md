---
id: lu-ben-zhong-gu-jian-ge
title: 古劍歌
titlePinyin: gu3 jian4 ge1
titleSlug: gu-jian-ge
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寒江九月雷殷空，落日倒射千山紅。
- 江頭樹木半傾倒，袞袞不盡洪濤風。
- 風中有物如長戟，電光忽来傾霹靂。
- 雨罷晴開不復知，乃是潛蛟倚長石。
- 蒼皮半卷頗飛動，澁蘚中開欲跳擲。
- 青熒野火下絕水，夭矯長烟轉空壁。
- 天生神物有時出，歲月飄流爲誰得。
- 銅花欲盡秋水渾，尚有千年妖血痕。
- 向来天地亦兒戲，俄頃變怪徒紛紜。
- 君不見豐城之來亦不久，寶氣何爲上牛斗。

## 拼音

- han2 jiang1 jiu3 yue4 lei2 yin1 kong1 ， luo4 ri4 dao3 she4 qian1 shan1 hong2 。
- jiang1 tou2 shu4 mu4 ban4 qing1 dao3 ， gun3 gun3 bu2 jin4 hong2 tao1 feng1 。
- feng1 zhong1 you3 wu4 ru2 chang2 ji3 ， dian4 guang1 hu1 lai2 qing1 pi1 li4 。
- yu3 ba4 qing2 kai1 bu2 fu4 zhi1 ， nai3 shi4 qian2 jiao1 yi3 chang2 shi2 。
- cang1 pi2 ban4 juan4 po1 fei1 dong4 ， se4 xian3 zhong1 kai1 yu4 tiao4 zhi4 。
- qing1 ying2 ye3 huo3 xia4 jue2 shui3 ， yao1 jiao3 chang2 yan1 zhuan3 kong1 bi4 。
- tian1 sheng1 shen2 wu4 you3 shi2 chu1 ， sui4 yue4 piao1 liu2 wei2 shui2 de2 。
- tong2 hua1 yu4 jin4 qiu1 shui3 hun2 ， shang4 you3 qian1 nian2 yao1 xue4 hen2 。
- xiang4 lai2 tian1 di4 yi4 er2 xi4 ， e2 qing3 bian4 guai4 tu2 fen1 yun2 。
- jun1 bu2 jian4 feng1 cheng2 zhi1 lai2 yi4 bu4 jiu3 ， bao3 qi4 he2 wei2 shang4 niu2 dou4 。

## 注释

## 译文

## 赏析
