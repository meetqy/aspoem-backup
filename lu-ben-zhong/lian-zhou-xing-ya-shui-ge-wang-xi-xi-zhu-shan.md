---
id: lu-ben-zhong-lian-zhou-xing-ya-shui-ge-wang-xi-xi-zhu-shan
title: 連州行衙水閣望溪西諸山
titlePinyin: lian2 zhou1 xing2 ya2 shui3 ge2 wang4 xi1 xi1 zhu1 shan1
titleSlug: lian-zhou-xing-ya-shui-ge-wang-xi-xi-zhu-shan
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嶠南氣常昏，終日如霧隔。
- 我來已經時，初不辨山色。
- 紛紛翳犯眼，黙黙悸動魄。
- 今晨忽晴快，如語見肝膈。
- 羣峰插天青，野水恣意白。
- 深窺木杪靜，細數鳥道窄。
- 天心豈無意，直欲慰北客。
- 才經盜賊擾，更脫瘴癘厄。
- 湖湘雖未定，勢已初夏迫。
- 頗聞鐵騎遠，不復更追索。
- 我歸當何時，俗事累千百。
- 便擬衡山前，今年飽新麥。
- 憂慮則未已，四海方逼仄。
- 羣公獻納際，或肯任此責。
- 先當肅區夏，次用及蠻貃。
- 豈容肆蹂躙，歲必有大獲。
- 天雖未悔禍，世豈無良策。
- 生人苟未盡，狐兔當有宅。

## 拼音

- jiao4 nan2 qi4 chang2 hun1 ， zhong1 ri4 ru2 wu4 ge2 。
- wo3 lai2 yi3 jing1 shi2 ， chu1 bu2 bian4 shan1 se4 。
- fen1 fen1 yi4 fan4 yan3 ， mo4 mo4 ji4 dong4 po4 。
- jin1 chen2 hu1 qing2 kuai4 ， ru2 yu3 jian4 gan1 ge2 。
- qun2 feng1 cha1 tian1 qing1 ， ye3 shui3 zi4 yi4 bai2 。
- shen1 kui1 mu4 miao3 jing4 ， xi4 shu4 niao3 dao4 zhai3 。
- tian1 xin1 qi3 wu2 yi4 ， zhi2 yu4 wei4 bei3 ke4 。
- cai2 jing1 dao4 zei2 rao3 ， geng4 tuo1 zhang4 li4 e4 。
- hu2 xiang1 sui1 wei4 ding4 ， shi4 yi3 chu1 xia4 po4 。
- po1 wen2 tie3 qi2 yuan3 ， bu2 fu4 geng4 zhui1 suo3 。
- wo3 gui1 dang1 he2 shi2 ， su2 shi4 lei4 qian1 bai3 。
- bian4 ni3 heng2 shan1 qian2 ， jin1 nian2 bao3 xin1 mai4 。
- you1 lü4 ze2 wei4 yi3 ， si4 hai3 fang1 bi1 ze4 。
- qun2 gong1 xian4 na4 ji4 ， huo4 ken3 ren4 ci3 ze2 。
- xian1 dang1 su4 qu1 xia4 ， ci4 yong4 ji2 man2 mo4 。
- qi3 rong2 si4 rou2 lin4 ， sui4 bi4 you3 da4 huo4 。
- tian1 sui1 wei4 hui3 huo4 ， shi4 qi3 wu2 liang2 ce4 。
- sheng1 ren2 gou3 wei4 jin4 ， hu2 tu4 dang1 you3 zhai2 。

## 注释

## 译文

## 赏析
