---
id: lu-ben-zhong-chao-shu-yong-de-gu-jing-er-yi-yi-yi-fa-yi-shang-ren-cheng-che-ke-ai-di-shui-yin-ran-shen-lou-tu-qi-you-zuo-bei-du-shan-shi-xiang-pian-ran-yi-dong-zheng-zai-zhong-liu-jian-ye-yi-qiu-ji-yu-yu-yin-wei-zuo-ge
title: 晁叔用得古鏡二一以遺法一上人澄澈可愛底水隱然蜃樓突起又作杯渡禪師像翩然衣動正在中流間也一求記于予因爲作歌
titlePinyin: chao2 shu1 yong4 de2 gu3 jing4 er4 yi1 yi3 yi2 fa3 yi2 shang4 ren2 cheng2 che4 ke3 ai4 di3 shui3 yin3 ran2 shen4 lou2 tu1 qi3 you4 zuo4 bei1 du4 shan4 shi1 xiang4 pian1 ran2 yi1 dong4 zheng4 zai4 zhong1 liu2 jian4 ye3 yi4 qiu2 ji4 yu2 yu3 yin1 wei2 zuo4 ge1
titleSlug: chao-shu-yong-de-gu-jing-er-yi-yi-yi-fa-yi-shang-ren-cheng-che-ke-ai-di-shui-yin-ran-shen-lou-tu-qi-you-zuo-bei-du-shan-shi-xiang-pian-ran-yi-dong-zheng-zai-zhong-liu-jian-ye-yi-qiu-ji-yu-yu-yin-wei-zuo-ge
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晁郎高居卧冰雪，得此懸空兩秋月。
- 已將屋角倒魑魅，更與人間洗炎熱。
- 一月團團如扇面，一月菱花光掣電。
- 憐君囊中一物無，意欲分君托方便。
- 菱花入袖世莫識，空堂夜留疏雨滴。
- 天生寶氣有期會，復恐藏去終無益。
- 君行萬里尋劍術，山精喚君君莫出。
- 寒泉百尺傍枮樹，狡兔九月投霜鶻。
- 未須潘謂苦哦詩，或自蘇公識神物。
- 下有禪和不笑人，須君一照蛟龍窟。

## 拼音

- chao2 lang2 gao1 ju1 wo4 bing1 xue3 ， de2 ci3 xuan2 kong1 liang3 qiu1 yue4 。
- yi3 jiang1 wu1 jiao3 dao3 chi1 mei4 ， geng4 yu3 ren2 jian4 xi3 yan2 re4 。
- yi1 yue4 tuan2 tuan2 ru2 shan4 mian4 ， yi1 yue4 ling2 hua1 guang1 che4 dian4 。
- lian2 jun1 nang2 zhong1 yi2 wu4 wu2 ， yi4 yu4 fen1 jun1 tuo1 fang1 bian4 。
- ling2 hua1 ru4 xiu4 shi4 mo4 shi2 ， kong1 tang2 ye4 liu2 shu1 yu3 di1 。
- tian1 sheng1 bao3 qi4 you3 qi1 hui4 ， fu4 kong3 cang2 qu4 zhong1 wu2 yi4 。
- jun1 xing2 wan4 li3 xun2 jian4 shu4 ， shan1 jing1 huan4 jun1 jun1 mo4 chu1 。
- han2 quan2 bai3 chi3 bang4 xian1 shu4 ， jiao3 tu4 jiu3 yue4 tou2 shuang1 gu3 。
- wei4 xu1 pan1 wei4 ku3 o4 shi1 ， huo4 zi4 su1 gong1 shi2 shen2 wu4 。
- xia4 you3 shan4 he2 bu2 xiao4 ren2 ， xu1 jun1 yi2 zhao4 jiao1 long2 ku1 。

## 注释

## 译文

## 赏析
