---
id: lu-ben-zhong-bie-hou-ji-she-di-san-shi-yun
title: 别後寄舍弟三十韻
titlePinyin: bie2 hou4 ji4 she4 di4 san1 shi2 yun4
titleSlug: bie-hou-ji-she-di-san-shi-yun
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 還家日已短，况此獨行情。
- 客路三年别，秋帆十日程。
- 小船擕手上，斜柳縱篙撐。
- 岸失乖龍蟄，窗留素月縈。
- 重回召伯埭，虛住廣陵城。
- 破屋仍堅坐，殘鶯只强鳴。
- 江猶渺漭去，草欲蔓延生。
- 水縮蛙蟆鬬，場空霧雨横。
- 土風沾瘧癘，民俗混蠻荆。
- 豈識排門入，魚無倒屣迎。
- 好詩思共讀，薄酒念同傾。
- 枕席煩團扇，膏油乏短檠。
- 可無道里念，或恐夢魂驚。
- 惟昔交朋聚，相期文字盟。
- 筆頭傳活法，胸次即圓成。
- 孔劍猶霄鍊，隋珠有夜明。
- 英華仰前輩，廓落到諸卿。
- 敢計千金重，嘗叨一字榮。
- 因觀劍器舞，復悟擔夫争。
- 物固藏妙理，世誰能獨亨。
- 乾坤在蒼莽，日月付峥嶸。
- 凜凜曹劉上，容容沈謝并。
- 直須用款款，未可笑平平。
- 有弟能知我，他年肯過兄。
- 初非强點灼，略不費譏評。
- 短句箜篌引，長歌偪側行。
- 力探加潤澤，極取更經營。
- 徑就波瀾闊，勿求盆盎清。
- 吾衰足欿轗，汝大不欹傾。
- 莫以東南路，而無伊洛聲。

## 拼音

- huan2 jia1 ri4 yi3 duan3 ， kuang4 ci3 du2 hang2 qing2 。
- ke4 lu4 san1 nian2 bie2 ， qiu1 fan1 shi2 ri4 cheng2 。
- xiao3 chuan2 xie2 shou3 shang4 ， xie2 liu3 zong4 gao1 cheng1 。
- an4 shi1 guai1 long2 zhe2 ， chuang1 liu2 su4 yue4 ying2 。
- chong2 hui2 zhao4 bo2 dai4 ， xu1 zhu4 guang3 ling2 cheng2 。
- po4 wu1 reng2 jian1 zuo4 ， can2 ying1 zhi1 qiang2 ming2 。
- jiang1 you2 miao3 mang3 qu4 ， cao3 yu4 man4 yan2 sheng1 。
- shui3 suo1 wa1 ma0 dou4 ， chang3 kong1 wu4 yu3 heng2 。
- tu3 feng1 zhan1 nüe4 li4 ， min2 su2 hun4 man2 jing1 。
- qi3 shi2 pai2 men2 ru4 ， yu2 wu2 dao3 xi3 ying2 。
- hao3 shi1 si1 gong4 du2 ， bo2 jiu3 nian4 tong2 qing1 。
- zhen3 xi2 fan2 tuan2 shan4 ， gao4 you2 fa2 duan3 qing2 。
- ke3 wu2 dao4 li3 nian4 ， huo4 kong3 meng4 hun2 jing1 。
- wei2 xi1 jiao1 peng2 ju4 ， xiang1 qi1 wen2 zi4 meng2 。
- bi3 tou2 chuan2 huo2 fa3 ， xiong1 ci4 ji2 yuan2 cheng2 。
- kong3 jian4 you2 xiao1 lian4 ， sui2 zhu1 you3 ye4 ming2 。
- ying1 hua2 yang3 qian2 bei4 ， kuo4 luo4 dao4 zhu1 qing1 。
- gan3 ji4 qian1 jin1 zhong4 ， chang2 dao1 yi2 zi4 rong2 。
- yin1 guan1 jian4 qi4 wu3 ， fu4 wu4 dan1 fu1 zheng1 。
- wu4 gu4 cang2 miao4 li3 ， shi4 shui2 neng2 du2 heng1 。
- qian2 kun1 zai4 cang1 mang3 ， ri4 yue4 fu4 zheng1 rong2 。
- lin3 lin3 cao2 liu2 shang4 ， rong2 rong2 shen3 xie4 bing4 。
- zhi2 xu1 yong4 kuan3 kuan3 ， wei4 ke3 xiao4 ping2 ping2 。
- you3 di4 neng2 zhi1 wo3 ， ta1 nian2 ken3 guo4 xiong1 。
- chu1 fei1 qiang2 dian3 zhuo2 ， lüe4 bu2 fei4 ji1 ping2 。
- duan3 ju4 kong1 hou2 yin3 ， chang2 ge1 bi1 ce4 xing2 。
- li4 tan4 jia1 run4 ze2 ， ji2 qu3 geng4 jing1 ying2 。
- jing4 jiu4 bo1 lan2 kuo4 ， wu4 qiu2 pen2 ang4 qing1 。
- wu2 shuai1 zu2 kan3 kan3 ， ru3 da4 bu4 qi1 qing1 。
- mo4 yi3 dong1 nan2 lu4 ， er2 wu2 yi1 luo4 sheng1 。

## 注释

## 译文

## 赏析
