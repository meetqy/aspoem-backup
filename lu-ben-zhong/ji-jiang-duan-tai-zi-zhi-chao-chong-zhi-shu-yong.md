---
id: lu-ben-zhong-ji-jiang-duan-tai-zi-zhi-chao-chong-zhi-shu-yong
title: 寄江端太子之晁冲之叔用
titlePinyin: ji4 jiang1 duan1 tai4 zi3 zhi1 chao2 chong1 zhi1 shu1 yong4
titleSlug: ji-jiang-duan-tai-zi-zhi-chao-chong-zhi-shu-yong
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往歲孟秋月，我行東出關。
- 人烟眇歸路，風雨轉河灣。
- 别恨友游失，心成木石頑。
- 有隨妻子嘆，無語鳥烏閑。
- 曩事空回首，微官真强顔。
- 舊諳塵土迸，頻辱簿書頒。
- 日月勤憂患，庭闈實阻艱。
- 自忘身窘束，時得淚潺湲。
- 疾病衰猶活，漂流老未還。
- 悮霑文字癖，虚覺鬢毛斑。
- 苦語終難好，蕪辭漫不刪。
- 絕知出意表，敢復見顔間。
- 二子今懷璧，羣公時賜環。
- 寄書常恨草，雕句得無慳。
- 晚照雲千疊，新涼月半彎。
- 相忘有道術，那得厭塵寰。
- 聖治光三輔，皇威極百蠻。
- 物能同應瑞，民自不藏姦。
- 薄技寧堪奏，餘光或許攀。
- 何須陽翟望，咫尺是箕山。

## 拼音

- wang3 sui4 meng4 qiu1 yue4 ， wo3 xing2 dong1 chu1 guan1 。
- ren2 yan1 miao3 gui1 lu4 ， feng1 yu3 zhuan3 he2 wan1 。
- bie2 hen4 you3 you2 shi1 ， xin1 cheng2 mu4 shi2 wan2 。
- you3 sui2 qi1 zi0 tan4 ， wu2 yu3 niao3 wu1 xian2 。
- nang3 shi4 kong1 hui2 shou3 ， wei1 guan1 zhen1 qiang2 yan2 。
- jiu4 an1 chen2 tu3 beng4 ， bin1 ru3 bo2 shu1 ban1 。
- ri4 yue4 qin2 you1 huan4 ， ting2 wei2 shi2 zu3 jian1 。
- zi4 wang4 shen1 jiong3 shu4 ， shi2 de2 lei4 chan2 yuan2 。
- ji2 bing4 shuai1 you2 huo2 ， piao1 liu2 lao3 wei4 huan2 。
- wu4 zhan1 wen2 zi4 pi3 ， xu1 jue2 bin4 mao2 ban1 。
- ku3 yu3 zhong1 nan2 hao3 ， wu2 ci2 man4 bu4 shan1 。
- jue2 zhi1 chu1 yi4 biao3 ， gan3 fu4 jian4 yan2 jian4 。
- er4 zi3 jin1 huai2 bi4 ， qun2 gong1 shi2 ci4 huan2 。
- ji4 shu1 chang2 hen4 cao3 ， diao1 ju4 de2 wu2 qian1 。
- wan3 zhao4 yun2 qian1 die2 ， xin1 liang2 yue4 ban4 wan1 。
- xiang1 wang4 you3 dao4 shu4 ， na4 de2 yan4 chen2 huan2 。
- sheng4 zhi4 guang1 san1 fu3 ， huang2 wei1 ji2 bai3 man2 。
- wu4 neng2 tong2 ying1 rui4 ， min2 zi4 bu4 cang2 jian1 。
- bo2 ji4 ning2 kan1 zou4 ， yu2 guang1 huo4 xu1 pan1 。
- he2 xu1 yang2 zhai2 wang4 ， zhi3 chi3 shi4 ji1 shan1 。

## 注释

## 译文

## 赏析
