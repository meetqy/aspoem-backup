---
id: dai-xu-hou-yuan-lao-mei-wei-yuan-ding-fu-er-xin-zhi-you-suo-cun-zhe-zhi-gan-wei-shao-er-jin-yi-fang-san-si-hua-xu-jie-mei-xi-sheng-fei-qi-di-tang-yi-zai-li-sao-yuan-zhong-ken-zuo-ru-shi-guan-ye-gu-shi-yi-diao-zhi
title: 後園老梅爲園丁斧而薪之有所存者直幹危梢耳近亦放三四花吁嗟梅兮生非其地儻移在離騷園中肯作如是觀耶故詩以弔之
titlePinyin: hou4 yuan2 lao3 mei2 wei2 yuan2 ding1 fu3 er2 xin1 zhi1 you3 suo3 cun2 zhe3 zhi2 gan4 wei1 shao1 er3 jin4 yi4 fang4 san1 si4 hua1 xu1 jie1 mei2 xi1 sheng1 fei1 qi2 di4 tang3 yi2 zai4 li2 sao1 yuan2 zhong4 ken3 zuo4 ru2 shi4 guan1 ye1 gu4 shi1 yi3 diao4 zhi1
titleSlug: hou-yuan-lao-mei-wei-yuan-ding-fu-er-xin-zhi-you-suo-cun-zhe-zhi-gan-wei-shao-er-jin-yi-fang-san-si-hua-xu-jie-mei-xi-sheng-fei-qi-di-tang-yi-zai-li-sao-yuan-zhong-ken-zuo-ru-shi-guan-ye-gu-shi-yi-diao-zhi
author: 戴栩
authorPinyin: dai4 xu3
authorSlug: dai-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 爾梅生不辰，失身蔬茹圃。
- 雖沾灌溉力，却受穢濁侮。
- 未能同臭味，祇得共甘苦。
- 青隨菜甲肥，翠引蒿芽吐。
- 與時自高下，何意較爾汝。
- 畦丁厭長成，恐礙寸金土。
- 清陰仰密葉，日日逢而怒。
- 踈柯並柔枝，旦旦伐而斧。
- 如此冰玉姿，若爲荆棘伍。
- 孤標餘寸息，老命懸一縷。
- 四圍蒼蘚黏，半心蝕蟲蠱。
- 禁持幾霜雪，剝落久風雨。
- 潛陽動地脈，生意頓鼓舞。
- 塗抹三四花，豈自矜媚嫵。
- 香清不如少，骨勁不嫌古。
- 試問白玉堂，何如破茅宇。
- 畢竟天地間，貴賤各有主。
- 苟非吾所安，雖榮亦何取。
- 說與此花知，善自且撐拄。
- 須有歲寒人，徙根松竹塢。
- 知汝非錯薪，肯容刈其楚。
- 巡簷一笑春，能忘在莒不。

## 拼音

- er3 mei2 sheng1 bu4 chen2 ， shi1 shen1 shu1 ru2 pu3 。
- sui1 zhan1 guan4 gai4 li4 ， que4 shou4 hui4 zhuo2 wu3 。
- wei4 neng2 tong2 chou4 wei4 ， qi2 de2 gong4 gan1 ku3 。
- qing1 sui2 cai4 jia3 fei2 ， cui4 yin3 hao1 ya2 tu3 。
- yu3 shi2 zi4 gao1 xia4 ， he2 yi4 jiao4 er3 ru3 。
- qi2 ding1 yan4 chang2 cheng2 ， kong3 ai4 cun4 jin1 tu3 。
- qing1 yin1 yang3 mi4 ye4 ， ri4 ri4 feng2 er2 nu4 。
- shu1 ke1 bing4 rou2 zhi1 ， dan4 dan4 fa2 er2 fu3 。
- ru2 ci3 bing1 yu4 zi1 ， ruo4 wei2 jing1 ji2 wu3 。
- gu1 biao1 yu2 cun4 xi1 ， lao3 ming4 xuan2 yi4 lü3 。
- si4 wei2 cang1 xian3 nian2 ， ban4 xin1 shi2 chong2 gu3 。
- jin4 chi2 ji1 shuang1 xue3 ， bao1 luo4 jiu3 feng1 yu3 。
- qian2 yang2 dong4 di4 mai4 ， sheng1 yi4 dun4 gu3 wu3 。
- tu2 mo3 san1 si4 hua1 ， qi3 zi4 jin1 mei4 wu3 。
- xiang1 qing1 bu4 ru2 shao3 ， gu3 jin4 bu4 xian2 gu3 。
- shi4 wen4 bai2 yu4 tang2 ， he2 ru2 po4 mao2 yu3 。
- bi4 jing4 tian1 di4 jian4 ， gui4 jian4 ge4 you3 zhu3 。
- gou3 fei1 wu2 suo3 an1 ， sui1 rong2 yi4 he2 qu3 。
- shuo1 yu3 ci3 hua1 zhi1 ， shan4 zi4 qie3 cheng1 zhu3 。
- xu1 you3 sui4 han2 ren2 ， xi3 gen1 song1 zhu2 wu4 。
- zhi1 ru3 fei1 cuo4 xin1 ， ken3 rong2 yi4 qi2 chu3 。
- xun2 yan2 yi2 xiao4 chun1 ， neng2 wang4 zai4 ju3 bu4 。

## 注释

## 译文

## 赏析
