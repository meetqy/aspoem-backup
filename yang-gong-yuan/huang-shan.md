---
id: yang-gong-yuan-huang-shan
title: 黄山
titlePinyin: huang2 shan1
titleSlug: huang-shan
author: 楊公遠
authorPinyin: yang2 gong1 yuan3
authorSlug: yang-gong-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古今墨客兼騷客，推許黄山甲衆山。
- 三十六峰層漢外，百千萬岫亂雲間。
- 鍊丹帝往名長在，搗藥仙歸臼已閒。
- 葉落花開人寂寂，雄鳴雌和鳥關關。
- 瀑湍巖罅常飛沫，砂現崖巔未带殷。
- 水畔青牛眠正穩，源頭白鹿去仍還。
- 清潭易見魚翻錦，幽洞難窺豹露斑。
- 著罷棋枰留嶂頂，流來桃片點溪灣。
- 鸞翔弄影非無侶，鶴唳衝天豈類鷳。
- 空谷伐柯樵父遠，平川喚犢牧兒頑。
- 石缾傾注泉那竭，瑶草敷榮地匪慳。
- 老檜絡藤纏夭矯，蒼苔蝕徑遶迴環。
- 遥知衲子明空苦，應笑貪夫競觸蠻。
- 斷續小橋艱跋涉，崎嶇絕磴費躋攀。
- 枝頭果熟猿爭取，樹杪梢枯鵲爲刪。
- 虎踞風前疑嘯吼，龍潛潭底想盤跧。
- 水簾珠貫何曾捲，石室雲封底用𣡬。
- 對峙容浮高聳峭，合流曹院響湲潺。
- 湯泉浴起能輕骨，藥鼎餐遺可駐顔。
- 勝概不窮吟不盡，一時模寫在人寰。

## 拼音

- gu3 jin1 mo4 ke4 jian1 sao1 ke4 ， tui1 xu1 huang2 shan1 jia3 zhong4 shan1 。
- san1 shi2 liu4 feng1 ceng2 han4 wai4 ， bai3 qian1 wan4 xiu4 luan4 yun2 jian4 。
- lian4 dan1 di4 wang3 ming2 chang2 zai4 ， dao3 yao4 xian1 gui1 jiu4 yi3 xian2 。
- ye4 luo4 hua1 kai1 ren2 ji4 ji4 ， xiong2 ming2 ci2 he2 niao3 guan1 guan1 。
- pu4 tuan1 yan2 xia4 chang2 fei1 mo4 ， sha1 xian4 ya2 dian1 wei4 dai4 yin1 。
- shui3 pan4 qing1 niu2 mian2 zheng4 wen3 ， yuan2 tou2 bai2 lu4 qu4 reng2 huan2 。
- qing1 tan2 yi4 jian4 yu2 fan1 jin3 ， you1 dong4 nan2 kui1 bao4 lu4 ban1 。
- zhu4 ba4 qi2 ping2 liu2 zhang4 ding3 ， liu2 lai2 tao2 pian4 dian3 xi1 wan1 。
- luan2 xiang2 nong4 ying3 fei1 wu2 lü3 ， he4 li4 chong1 tian1 qi3 lei4 xian2 。
- kong1 gu3 fa2 ke1 qiao2 fu4 yuan3 ， ping2 chuan1 huan4 du2 mu4 er2 wan2 。
- shi2 ping2 qing1 zhu4 quan2 na4 jie2 ， yao2 cao3 fu1 rong2 di4 fei3 qian1 。
- lao3 gui4 luo4 teng2 chan2 yao1 jiao3 ， cang1 tai2 shi2 jing4 rao4 hui2 huan2 。
- yao2 zhi1 na4 zi0 ming2 kong1 ku3 ， ying1 xiao4 tan1 fu1 jing4 chu4 man2 。
- duan4 xu4 xiao3 qiao2 jian1 ba2 she4 ， qi2 qu1 jue2 deng4 fei4 ji1 pan1 。
- zhi1 tou2 guo3 shu2 yuan2 zheng1 qu3 ， shu4 miao3 shao1 ku1 que4 wei2 shan1 。
- hu3 ju4 feng1 qian2 yi2 xiao4 hou3 ， long2 qian2 tan2 di3 xiang3 pan2 quan2 。
- shui3 lian2 zhu1 guan4 he2 ceng2 juan3 ， shi2 shi4 yun2 feng1 di3 yong4 𣡬。
- dui4 zhi4 rong2 fu2 gao1 song3 qiao4 ， he2 liu2 cao2 yuan4 xiang3 yuan2 chan2 。
- tang1 quan2 yu4 qi3 neng2 qing1 gu3 ， yao4 ding3 can1 yi2 ke3 zhu4 yan2 。
- sheng4 gai4 bu4 qiong2 yin2 bu2 jin4 ， yi4 shi2 mo2 xie3 zai4 ren2 huan2 。

## 注释

## 译文

## 赏析
