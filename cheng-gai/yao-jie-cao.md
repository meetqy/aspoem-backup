---
id: cheng-gai-yao-jie-cao
title: 瑶阶草
titlePinyin: yao2 jie1 cao3
titleSlug: yao-jie-cao
author: 程垓
authorPinyin: cheng2 gai1
authorSlug: cheng-gai
dynasty: 宋
dynastyPinyin: song4
dynastySlug: song
tags: []
---

## 正文

- 空山子规叫，月破黄昏冷。
- 帘幕风轻，绿暗红又尽。
- 自从别后，粉消香腻，一春成病。
- 那堪昼闲日永。
- 恨难整。
- 起来无语，绿萍破处池光净。
- 闷理残妆，照花独自怜瘦影。
- 睡来又怕，饮来越醉，醒来却闷。
- 看谁似我孤令。

## 拼音

- kong1 shan1 zi3 gui1 jiao4 ， yue4 po4 huang2 hun1 leng3 。
- lian2 mu4 feng1 qing1 ， lü4 an4 hong2 you4 jin4 。
- zi4 cong2 bie2 hou4 ， fen3 xiao1 xiang1 ni4 ， yi4 chun1 cheng2 bing4 。
- na4 kan1 zhou4 xian2 ri4 yong3 。
- hen4 nan2 zheng3 。
- qi3 lai2 wu2 yu3 ， lü4 ping2 po4 chu4 chi2 guang1 jing4 。
- men1 li3 can2 zhuang1 ， zhao4 hua1 du2 zi4 lian2 shou4 ying3 。
- shui4 lai2 you4 pa4 ， yin3 lai2 yue4 zui4 ， xing3 lai2 que4 men1 。
- kan4 shui2 si4 wo3 gu1 ling4 。

## 注释

## 译文

## 赏析
