---
id: zhao-ceng-hu-you-yan-fu-si
title: 游延福寺
titlePinyin: you2 yan2 fu2 si4
titleSlug: you-yan-fu-si
author: 趙曾頀
authorPinyin: zhao4 ceng2 hu4
authorSlug: zhao-ceng-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 行行出西郊，稍覺囂塵遠。
- 風景既已殊，磽确頗忘倦。
- 南安古雄州，今亦壯哉縣。
- 九日一佳景，居然在郊甸。
- 地高瞰川原，林杪露堂殿。
- 晉朝松百章，存者才一見。
- 歲月不我留，寒暑幾更變。
- 當年秦隠君，軒冕非所羨。
- 間關剡溪來，至此獲勝踐。
- 結廬巢其巔，穴石爲之硯。
- 城市不到足，公卿罕窺面。
- 邂逅有至交，相從情繾綣。
- 緬懷興元年，致位在台鉉。
- 扶持公道開，不絕幾如綫。
- 一言才見疏，斥逐遽遭譴。
- 天教流落餘，乃遂山林願。
- 當年築室處，遺址了難辨。
- 獨有高士峰，千載猿鶴怨。

## 拼音

- hang2 hang2 chu1 xi1 jiao1 ， shao1 jue2 xiao1 chen2 yuan3 。
- feng1 jing3 ji4 yi3 shu1 ， qiao1 que4 po1 wang4 juan4 。
- nan2 an1 gu3 xiong2 zhou1 ， jin1 yi4 zhuang4 zai1 xian4 。
- jiu3 ri4 yi4 jia1 jing3 ， ju1 ran2 zai4 jiao1 dian4 。
- di4 gao1 kan4 chuan1 yuan2 ， lin2 miao3 lu4 tang2 dian4 。
- jin4 chao2 song1 bai3 zhang1 ， cun2 zhe3 cai2 yi2 jian4 。
- sui4 yue4 bu4 wo3 liu2 ， han2 shu3 ji1 geng4 bian4 。
- dang1 nian2 qin2 yin3 jun1 ， xuan1 mian3 fei1 suo3 xian4 。
- jian4 guan1 shan4 xi1 lai2 ， zhi4 ci3 huo4 sheng4 jian4 。
- jie2 lu2 chao2 qi2 dian1 ， xue2 shi2 wei2 zhi1 yan4 。
- cheng2 shi4 bu2 dao4 zu2 ， gong1 qing1 han3 kui1 mian4 。
- xie4 hou4 you3 zhi4 jiao1 ， xiang1 cong2 qing2 qian3 quan3 。
- mian3 huai2 xing1 yuan2 nian2 ， zhi4 wei4 zai4 tai2 xuan4 。
- fu2 chi2 gong1 dao4 kai1 ， bu4 jue2 ji1 ru2 xian4 。
- yi4 yan2 cai2 jian4 shu1 ， chi4 zhu2 ju4 zao1 qian3 。
- tian1 jiao4 liu2 luo4 yu2 ， nai3 sui4 shan1 lin2 yuan4 。
- dang1 nian2 zhu4 shi4 chu3 ， yi2 zhi3 le0 nan2 bian4 。
- du2 you3 gao1 shi4 feng1 ， qian1 zai4 yuan2 he4 yuan4 。

## 注释

## 译文

## 赏析
