---
id: li-ang-cong-jun-xing
title: 從軍行
titlePinyin: cong2 jun1 xing2
titleSlug: cong-jun-xing
author: 李昂
authorPinyin: li3 ang2
authorSlug: li-ang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢家未得燕支山，征戍年年沙朔間。
- 塞下長驅汗血馬，雲中恆閉玉門關。
- 陰山翰海千萬里，此日桑河凍流水。
- 稽洛川邊胡騎來，漁陽戍裏烽煙起。
- 長途羽檄何相望，天子按劒思北方。
- 羽林練士拭金甲，將軍校戰出玉堂。
- 幽陵異域風煙改，亭障連連古今在。
- 夜聞鴻雁南渡河，曉望旌旗北臨海。
- 塞沙飛淅瀝，遙裔連窮磧。
- 玄漠雲平初合陣，西山月出聞鳴鏑。
- 城南百戰多苦辛，路傍死臥黃沙人。
- 戎衣不脫隨霜雪，汗馬䟃𧽼長被鐵。
- 楊葉樓中不寄書，蓮花劒上空流血。
- 匈奴未滅不言家，驅逐行行邊徼賒。
- 歸心海外見明月，別思天邊夢落花。
- 天邊迴望何悠悠，芳樹無人渡隴頭。
- 春雲不變陽關雪，桑葉先知胡地秋。
- 田疇不賣盧龍策，竇憲思勒燕然石。
- 麾兵靜北垂，此日交河湄。
- 欲令塞上無干戚，會待單于繫頸時。

## 拼音

- han4 jia1 wei4 de2 yan4 zhi1 shan1 ， zheng1 shu4 nian2 nian2 sha1 shuo4 jian4 。
- sai1 xia4 chang2 qu1 han4 xue4 ma3 ， yun2 zhong1 heng2 bi4 yu4 men2 guan1 。
- yin1 shan1 han4 hai3 qian1 wan4 li3 ， ci3 ri4 sang1 he2 dong4 liu2 shui3 。
- ji1 luo4 chuan1 bian1 hu2 qi2 lai2 ， yu2 yang2 shu4 li3 feng1 yan1 qi3 。
- chang2 tu2 yu3 xi2 he2 xiang1 wang4 ， tian1 zi3 an4 jian4 si1 bei3 fang1 。
- yu3 lin2 lian4 shi4 shi4 jin1 jia3 ， jiang1 jun1 xiao4 zhan4 chu1 yu4 tang2 。
- you1 ling2 yi4 yu4 feng1 yan1 gai3 ， ting2 zhang4 lian2 lian2 gu3 jin1 zai4 。
- ye4 wen2 hong2 yan4 nan2 du4 he2 ， xiao3 wang4 jing1 qi2 bei3 lin2 hai3 。
- sai1 sha1 fei1 xi1 li4 ， yao2 yi4 lian2 qiong2 qi4 。
- xuan2 mo4 yun2 ping2 chu1 he2 zhen4 ， xi1 shan1 yue4 chu1 wen2 ming2 di2 。
- cheng2 nan2 bai3 zhan4 duo1 ku3 xin1 ， lu4 bang4 si3 wo4 huang2 sha1 ren2 。
- rong2 yi1 bu4 tuo1 sui2 shuang1 xue3 ， han4 ma3 䟃𧽼 chang2 bei4 tie3 。
- yang2 ye4 lou2 zhong1 bu2 ji4 shu1 ， lian2 hua1 jian4 shang4 kong1 liu2 xue4 。
- xiong1 nu2 wei4 mie4 bu4 yan2 jia1 ， qu1 zhu2 hang2 xing2 bian1 jiao3 she1 。
- gui1 xin1 hai3 wai4 jian4 ming2 yue4 ， bie2 si1 tian1 bian1 meng4 luo4 hua1 。
- tian1 bian1 hui2 wang4 he2 you1 you1 ， fang1 shu4 wu2 ren2 du4 long3 tou2 。
- chun1 yun2 bu2 bian4 yang2 guan1 xue3 ， sang1 ye4 xian1 zhi1 hu2 di4 qiu1 。
- tian2 chou2 bu2 mai4 lu2 long2 ce4 ， dou4 xian4 si1 le4 yan4 ran2 shi2 。
- hui1 bing1 jing4 bei3 chui2 ， ci3 ri4 jiao1 he2 mei2 。
- yu4 ling4 sai4 shang4 wu2 gan1 qi1 ， hui4 dai4 dan1 yu2 xi4 jing3 shi2 。

## 注释

## 译文

## 赏析
