---
id: yang-jie-feng-hu-ge
title: 豐湖歌
titlePinyin: feng1 hu2 ge1
titleSlug: feng-hu-ge
author: 楊傑
authorPinyin: yang2 jie2
authorSlug: yang-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 惠州風土隔世埃，使我南望長徘徊。
- 昔年霹靂轟蓬莱，六鼇踉蹌海面開。
- 一峰崪屼九霄落，萬里怒濤推擁来。
- 至今浮在羅山畔，玉閣石梁插天半。
- 世人可見莫可登，雪棧雲梯知幾層。
- 近聞更有豐湖好，環匝亭臺映洲島。
- 野叟忘機鷗鷺閒，寒潭無浪蛟龍老。
- 雲歸洞府月滿灣，客卷綸車魚在藻。
- 白玉抽苗萬盖圓，翠光期壓王孫草。
- 天髙日暖荔枝香，風撼一川紅瑪瑙。
- 主人丹鼎飛金虎，豐湖無根豈能住。
- 一日地軸如走丸，隨逐浮山還舊處。

## 拼音

- hui4 zhou1 feng1 tu3 ge2 shi4 ai1 ， shi3 wo3 nan2 wang4 chang2 pai2 huai2 。
- xi1 nian2 pi1 li4 hong1 peng2 lai2 ， liu4 ao2 liang4 qiang1 hai3 mian4 kai1 。
- yi4 feng1 zu2 wu4 jiu3 xiao1 luo4 ， wan4 li3 nu4 tao1 tui1 yong1 lai2 。
- zhi4 jin1 fu2 zai4 luo2 shan1 pan4 ， yu4 ge2 shi2 liang2 cha1 tian1 ban4 。
- shi4 ren2 ke3 jian4 mo4 ke3 deng1 ， xue3 zhan4 yun2 ti1 zhi1 ji1 ceng2 。
- jin4 wen2 geng4 you3 feng1 hu2 hao3 ， huan2 za1 ting2 tai2 ying4 zhou1 dao3 。
- ye3 sou3 wang4 ji1 ou1 lu4 xian2 ， han2 tan2 wu2 lang4 jiao1 long2 lao3 。
- yun2 gui1 dong4 fu3 yue4 man3 wan1 ， ke4 juan4 lun2 ju1 yu2 zai4 zao3 。
- bai2 yu4 chou1 miao2 wan4 gai4 yuan2 ， cui4 guang1 qi1 ya1 wang2 sun1 cao3 。
- tian1 gao1 ri4 nuan3 li4 zhi1 xiang1 ， feng1 han4 yi4 chuan1 hong2 ma3 nao3 。
- zhu3 ren2 dan1 ding3 fei1 jin1 hu3 ， feng1 hu2 wu2 gen1 qi3 neng2 zhu4 。
- yi2 ri4 di4 zhou2 ru2 zou3 wan2 ， sui2 zhu2 fu2 shan1 huan2 jiu4 chu3 。

## 注释

## 译文

## 赏析
