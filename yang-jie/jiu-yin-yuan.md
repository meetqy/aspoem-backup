---
id: yang-jie-jiu-yin-yuan
title: 酒隱園
titlePinyin: jiu3 yin3 yuan2
titleSlug: jiu-yin-yuan
author: 楊傑
authorPinyin: yang2 jie2
authorSlug: yang-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 小隱隱山林，大隱隱城郭。
- 城郭多紛囂，山林苦淡漠。
- 不如隱於酒，適意自斟酌。
- 屈原不能飲，獨醒較清濁。
- 楊雄雖願隱，載醪無適莫。
- 吏部甕下卧，其隱可愧怍。
- 翰林市上眠，其隱太落拓。
- 孰若畸翁園，醺酣得天樂。
- 風暖鳯凰集，霜重梧桐落。
- 長嘯待明月，明月出林薄。
- 倚杖傲浮雲，浮雲度寥廓。
- 雖近市朝路，不爲名利縛。
- 知我尚幽勝，賦詩豫期約。
- 願言醉鄉遊，一駕東飛鶴。
- 上池沃瑶漿，冲氣溢金杓。
- 當知隱君子，志不在糟粕。

## 拼音

- xiao3 yin3 yin3 shan1 lin2 ， da4 yin3 yin3 cheng2 guo1 。
- cheng2 guo1 duo1 fen1 xiao1 ， shan1 lin2 ku3 dan4 mo4 。
- bu4 ru2 yin3 wu1 jiu3 ， shi4 yi4 zi4 zhen1 zhuo2 。
- qu1 yuan2 bu4 neng2 yin3 ， du2 xing3 jiao4 qing1 zhuo2 。
- yang2 xiong2 sui1 yuan4 yin3 ， zai4 lao2 wu2 shi4 mo4 。
- li4 bu4 weng4 xia4 wo4 ， qi2 yin3 ke3 kui4 zuo4 。
- han4 lin2 shi4 shang4 mian2 ， qi2 yin3 tai4 luo4 tuo4 。
- shu2 ruo4 ji1 weng1 yuan2 ， xun1 han1 de2 tian1 le4 。
- feng1 nuan3 feng4 huang2 ji2 ， shuang1 zhong4 wu2 tong2 luo4 。
- chang2 xiao4 dai4 ming2 yue4 ， ming2 yue4 chu1 lin2 bao2 。
- yi3 zhang4 ao4 fu2 yun2 ， fu2 yun2 du4 liao2 kuo4 。
- sui1 jin4 shi4 chao2 lu4 ， bu4 wei2 ming2 li4 fu4 。
- zhi1 wo3 shang4 you1 sheng4 ， fu4 shi1 yu4 qi1 yue1 。
- yuan4 yan2 zui4 xiang1 you2 ， yi2 jia4 dong1 fei1 he4 。
- shang4 chi2 wo4 yao2 jiang1 ， chong1 qi4 yi4 jin1 shao2 。
- dang1 zhi1 yin3 jun1 zi3 ， zhi4 bu2 zai4 zao1 po4 。

## 注释

## 译文

## 赏析
