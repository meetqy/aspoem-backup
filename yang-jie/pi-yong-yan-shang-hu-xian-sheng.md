---
id: yang-jie-pi-yong-yan-shang-hu-xian-sheng
title: 辟雍硯上胡先生
titlePinyin: pi4 yong1 yan4 shang4 hu2 xian1 sheng0
titleSlug: pi-yong-yan-shang-hu-xian-sheng
author: 楊傑
authorPinyin: yang2 jie2
authorSlug: yang-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 媧皇鍛鍊補天石，天完餘石人間擲。
- 擲向淮山山下溪，千古萬古無人識。
- 晝出白雲籠九州，夜吐長虹衝太極。
- 去年臘月谿水枯，色奪江頭數峰碧。
- 野夫採得琢爲硯，一畫中規外方直。
- 方直端平象地形，形壅水流流若璧。
- 擬法辟雍天子學，不比泮宫一隅塞。
- 幸偶先生掌辟雍，持以獻誠安敢惜。
- 欲伐東山五大夫，受爵非材鍊爲墨。
- 欲乞湘妃血淚竿，刮削除斑供簡策。
- 欲就退之借毛穎，同與先生記心畫。
- 先生記之何所先，推賾聖賢詮六籍。
- 四時七政有未平，願述陰陽修律曆。
- 夷蠻戎狄有未賓，願攄雄略操軍檄。
- 辟雍之水流不窮，先生之材無不通。
- 願攜此硯飛九穹，圓潤化筆扶天工。

## 拼音

- wa1 huang2 duan4 lian4 bu3 tian1 shi2 ， tian1 wan2 yu2 shi2 ren2 jian4 zhi4 。
- zhi4 xiang4 huai2 shan1 shan1 xia4 xi1 ， qian1 gu3 wan4 gu3 wu2 ren2 shi2 。
- zhou4 chu1 bai2 yun2 long2 jiu3 zhou1 ， ye4 tu3 chang2 hong2 chong1 tai4 ji2 。
- qu4 nian2 la4 yue4 xi1 shui3 ku1 ， se4 duo2 jiang1 tou2 shu4 feng1 bi4 。
- ye3 fu1 cai3 de2 zhuo2 wei2 yan4 ， yi2 hua4 zhong1 gui1 wai4 fang1 zhi2 。
- fang1 zhi2 duan1 ping2 xiang4 di4 xing2 ， xing2 yong1 shui3 liu2 liu2 ruo4 bi4 。
- ni3 fa3 pi4 yong1 tian1 zi3 xue2 ， bu4 bi3 pan4 gong1 yi4 yu2 sai1 。
- xing4 ou3 xian1 sheng0 zhang3 pi4 yong1 ， chi2 yi3 xian4 cheng2 an1 gan3 xi1 。
- yu4 fa2 dong1 shan1 wu3 dai4 fu0 ， shou4 jue2 fei1 cai2 lian4 wei2 mo4 。
- yu4 qi3 xiang1 fei1 xue4 lei4 gan1 ， gua1 xiao1 chu2 ban1 gong4 jian3 ce4 。
- yu4 jiu4 tui4 zhi1 jie4 mao2 ying3 ， tong2 yu3 xian1 sheng0 ji4 xin1 hua4 。
- xian1 sheng0 ji4 zhi1 he2 suo3 xian1 ， tui1 ze2 sheng4 xian2 quan2 liu4 ji2 。
- si4 shi2 qi1 zheng4 you3 wei4 ping2 ， yuan4 shu4 yin1 yang2 xiu1 lü4 li4 。
- yi2 man2 rong2 di2 you3 wei4 bin1 ， yuan4 shu1 xiong2 lüe4 cao1 jun1 xi2 。
- pi4 yong1 zhi1 shui3 liu2 bu4 qiong2 ， xian1 sheng0 zhi1 cai2 wu2 bu4 tong1 。
- yuan4 xie2 ci3 yan4 fei1 jiu3 qiong2 ， yuan2 run4 hua4 bi3 fu2 tian1 gong1 。

## 注释

## 译文

## 赏析
