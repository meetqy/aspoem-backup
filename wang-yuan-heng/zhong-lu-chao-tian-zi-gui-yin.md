---
id: wang-yuan-heng-zhong-lu-chao-tian-zi-gui-yin
title: 中吕・朝天子归隐
titlePinyin: zhong1 lü3 ・ chao2 tian1 zi3 gui1 yin3
titleSlug: zhong-lu-chao-tian-zi-gui-yin
author: 汪元亨
authorPinyin: wang1 yuan2 heng1
authorSlug: wang-yuan-heng
dynasty: 元
dynastyPinyin: yuan2
dynastySlug: yuan
tags: []
---

## 正文

- 新诗吟兴浓，香醪量洪，好花插乌纱重。
- 百年世事苦匆匆，莫把眉头纵。
- 鸥鹭新盟，云山清兴，远红尘俗事冗。
- 假石崇运能，能范丹命穷，总一枕南柯梦。
- 长歌咏楚词，细赓和杜诗，闲临写羲之字。
- 乱云堆里结茅茨，无意居朝市。
- 珠履三千，金钗十二，朝承恩暮赐死。
- 来商山紫芝，理桐江钓丝，毕罢了功名事。
- 住茅舍竹篱，穿芒鞋布衣，啖霍食藜羹味。
- 两轮日月走东西，搬今古兴和废。
- 蕙帐低垂，柴门深闭，大斋时犹未起。
- 叹苏卿牧羝，笑刘琨听鸡，睡不足三竿日。
- 任薰莸不分，尽玉石共焚，由人海鱼龙混。
- 长歌楚些吊湘魂，谁待看匡时论。
- 身重千金，舌缄三寸，坐时安行处稳。
- 醉看山倒樽，醒读书闭门，无半点尘俗闷。
- 荣华梦一场，功名纸半张，是非海波千丈。
- 马啼踏碎禁街霜，听几度头鸡唱。
- 尘土衣冠，江湖心量，出皇家麟凤网。
- 慕夷齐首阳，叹韩彭未央，早纳纸风魔状。
- 功名辞凤阙，浮生寄蚁穴，醉入黄鸡社。
- 取之无禁用无竭，江上风山间月。
- 基业隋唐，干戈吴越，付渔樵闲话说。
- 酒杯中影蛇，枕头上梦蝶，二十载花开谢。
- 繁华景已休，功名事莫求，算富贵难消受。
- 匡庐挂在屋西头，终日看云出岫。
- 瓜地深锄，茅庵新沟，醉翁意不在酒。
- 厌襟裾马牛，笑衣冠沐猴，拂破我归由袖。
- 朱颜去不回，白发来暗催，黄金尽将时背。
- 穷居野处保无危，俯仰心无愧。
- 秋菊宜餐，春兰堪佩，度流光如逝水。
- 高阳池举杯，灞陵桥探海，傲杀王侯贵。
- 身不出敝庐，脚不登仕途，名不上功劳簿。
- 窗前流水枕边书，深参透其中趣。
- 大泽诛蛇，中原逐鹿，任江山谁做主。
- 孟浩然跨驴，严子陵钓鱼，快快煞闲人物。
- 风俗变甚讹，人情较太薄，世事处真微末。
- 收拾琴剑入山阿，眼不见高轩过。
- 性本疏慵，才非王佐，守一丘并一壑。
- 算人生几何，惊头颅半皤，怕干惹萧墙祸。
- 云林远市朝，烟村绝吏曹，风景隔长安道。
- 淋漓醉墨湿宫袍，诗酒把王侯傲。
- 南亩躬耕，东皋舒啸，看青山终日饱。
- 携一琴一鹤，做半渔半樵，人不识予心乐。
- 色侵阶碧苔，荫当门绿槐，香满瓮黄齑。
- 青山招我赋归来，放浪形骸外。
- 汉室三杰，唐家十宰，数英雄如过客。
- 置轩车第宅，积子女玉帛，见多少成和败。
- 逐东风看花，锄明月种瓜，趁春雨耘苗稼。
- 堪嗟尘事手抟沙，较世味如嚼蜡。
- 杖屦梅边，琴樽松下，锁心猿拴意马。
- 鸱夷泛海槎，陶潜休县衙，入千古渔樵话。
- 意堤防若城，口缄守似瓶，心磨拭如明镜。
- 沧波照影鬓星星，莫行险图侥幸。
- 松菊幽怀，莼鲈高兴，乐桑榆淹暮景。
- 手执玉捧盈，足临深履冰，固君子知天命。
- 两眉舒不攒，一身闲尽扌弃，百事了无羁绊。
- 霜侵两鬓渐成斑，嗟暗里年光换。
- 小可杯盘，寻常烟爨，客来时随意款。
- 喜情欢量宽，乐心广体胖，生与死由天断。
- 结构就草庵，葺理下药篮，整顿挑诗担。
- 萧萧白发不胜簪，羞对青铜鉴。
- 绝念荣华，甘心恬淡，安乐窝分付俺。
- 饮壶觞半酣，共渔樵笑谈，乔公案无心勘。
- 白茅葺短檐，黄芦编细帘，红槿插疏篱堑。
- 诗成一笑写霜缣，诲不厌学不倦。
- 伴侣猿鹤，生涯琴剑，设柴门常自掩。
- 沽村醪价廉，挑野菜味甜，绝断了功名念。
- 百篇诗细吟，一壶酒自斟，半间屋和云赁。
- 粗衣淡饭且消任，得温饱思量甚。
- 世态团蜂，人心毒鸩，是和非都在恁。
- 枕床头素琴，坐门前绿阴，梦不入非熊魂。
- 访壶公洞天，谒卢仝玉川，住潘岳河阳县。
- 汉家陵寝草芊芊，叹世事云千变。
- 暮鼓晨钟，秋鸿春燕，随光阴闲过遣。
- 结茅庐数椽，和梅诗几篇，遂了俺平生愿。
- 染风霜鬓斑，际风云兴阑，耽风月心全慢。
- 天公容我老来间，且吃顿黄齑饭。
- 并处贤愚，同炉冰炭，怪先生归去晚。
- 拜韩侯上坛，放张良入山，谁身后无忧患。

## 拼音

- xin1 shi1 yin2 xing1 nong2 ， xiang1 lao2 liang2 hong2 ， hao3 hua1 cha1 wu1 sha1 zhong4 。
- bai3 nian2 shi4 shi4 ku3 cong1 cong1 ， mo4 ba3 mei2 tou2 zong4 。
- ou1 lu4 xin1 meng2 ， yun2 shan1 qing1 xing1 ， yuan3 hong2 chen2 su2 shi4 rong3 。
- jia3 shi2 chong2 yun4 neng2 ， neng2 fan4 dan1 ming4 qiong2 ， zong3 yi4 zhen3 nan2 ke1 meng4 。
- chang2 ge1 yong3 chu3 ci2 ， xi4 geng1 he2 du4 shi1 ， xian2 lin2 xie3 xi1 zhi1 zi4 。
- luan4 yun2 dui1 li3 jie2 mao2 ci2 ， wu2 yi4 ju1 chao2 shi4 。
- zhu1 lü3 san1 qian1 ， jin1 chai1 shi2 er4 ， chao2 cheng2 en1 mu4 ci4 si3 。
- lai2 shang1 shan1 zi3 zhi1 ， li3 tong2 jiang1 diao4 si1 ， bi4 ba4 liao3 gong1 ming2 shi4 。
- zhu4 mao2 she4 zhu2 li2 ， chuan1 mang2 xie2 bu4 yi1 ， dan4 huo4 shi2 li2 geng1 wei4 。
- liang3 lun2 ri4 yue4 zou3 dong1 xi1 ， ban1 jin1 gu3 xing1 he2 fei4 。
- hui4 zhang4 di1 chui2 ， chai2 men2 shen1 bi4 ， da4 zhai1 shi2 you2 wei4 qi3 。
- tan4 su1 qing1 mu4 di1 ， xiao4 liu2 kun1 ting1 ji1 ， shui4 bu4 zu2 san1 gan1 ri4 。
- ren4 xun1 you2 bu4 fen1 ， jin4 yu4 shi2 gong4 fen2 ， you2 ren2 hai3 yu2 long2 hun4 。
- chang2 ge1 chu3 xie1 diao4 xiang1 hun2 ， shui2 dai4 kan4 kuang1 shi2 lun4 。
- shen1 zhong4 qian1 jin1 ， she2 jian1 san1 cun4 ， zuo4 shi2 an1 xing2 chu4 wen3 。
- zui4 kan4 shan1 dao3 zun1 ， xing3 du2 shu1 bi4 men2 ， wu2 ban4 dian3 chen2 su2 men1 。
- rong2 hua2 meng4 yi4 chang3 ， gong1 ming2 zhi3 ban4 zhang1 ， shi4 fei1 hai3 bo1 qian1 zhang4 。
- ma3 ti2 ta4 sui4 jin4 jie1 shuang1 ， ting1 ji3 du4 tou2 ji1 chang4 。
- chen2 tu3 yi1 guan1 ， jiang1 hu2 xin1 liang2 ， chu1 huang2 jia1 lin2 feng4 wang3 。
- mu4 yi2 qi2 shou3 yang2 ， tan4 han2 peng2 wei4 yang1 ， zao3 na4 zhi3 feng1 mo2 zhuang4 。
- gong1 ming2 ci2 feng4 que1 ， fu2 sheng1 ji4 yi3 xue2 ， zui4 ru4 huang2 ji1 she4 。
- qu3 zhi1 wu2 jin4 yong4 wu2 jie2 ， jiang1 shang4 feng1 shan1 jian1 yue4 。
- ji1 ye4 sui2 tang2 ， gan1 ge1 wu2 yue4 ， fu4 yu2 qiao2 xian2 hua4 shuo1 。
- jiu3 bei1 zhong1 ying3 she2 ， zhen3 tou0 shang4 meng4 die2 ， er4 shi2 zai3 hua1 kai1 xie4 。
- fan2 hua2 jing3 yi3 xiu1 ， gong1 ming2 shi4 mo4 qiu2 ， suan4 fu4 gui4 nan2 xiao1 shou4 。
- kuang1 lu2 gua4 zai4 wu1 xi1 tou2 ， zhong1 ri4 kan4 yun2 chu1 xiu4 。
- gua1 di4 shen1 chu2 ， mao2 an1 xin1 gou1 ， zui4 weng1 yi4 bu2 zai4 jiu3 。
- yan4 jin1 ju1 ma3 niu2 ， xiao4 yi1 guan1 mu4 hou2 ， fu2 po4 wo3 gui1 you2 xiu4 。
- zhu1 yan2 qu4 bu4 hui2 ， bai2 fa4 lai2 an4 cui1 ， huang2 jin1 jin4 jiang1 shi2 bei4 。
- qiong2 ju1 ye3 chu4 bao3 wu2 wei1 ， fu3 yang3 xin1 wu2 kui4 。
- qiu1 ju2 yi2 can1 ， chun1 lan2 kan1 pei4 ， du4 liu2 guang1 ru2 shi4 shui3 。
- gao1 yang2 chi2 ju3 bei1 ， ba4 ling2 qiao2 tan4 hai3 ， ao4 sha1 wang2 hou2 gui4 。
- shen1 bu4 chu1 bi4 lu2 ， jiao3 bu4 deng1 shi4 tu2 ， ming2 bu2 shang4 gong1 lao2 bu4 。
- chuang1 qian2 liu2 shui3 zhen3 bian1 shu1 ， shen1 can1 tou4 qi2 zhong1 qu4 。
- da4 ze2 zhu1 she2 ， zhong1 yuan2 zhu2 lu4 ， ren4 jiang1 shan1 shui2 zuo4 zhu3 。
- meng4 hao4 ran2 kua4 lü2 ， yan2 zi3 ling2 diao4 yu2 ， kuai4 kuai4 sha4 xian2 ren2 wu4 。
- feng1 su2 bian4 shen4 e2 ， ren2 qing2 jiao4 tai4 bao2 ， shi4 shi4 chu4 zhen1 wei1 mo4 。
- shou1 shi0 qin2 jian4 ru4 shan1 a1 ， yan3 bu2 jian4 gao1 xuan1 guo4 。
- xing4 ben3 shu1 yong1 ， cai2 fei1 wang2 zuo3 ， shou3 yi4 qiu1 bing4 yi2 he4 。
- suan4 ren2 sheng1 ji3 he2 ， jing1 tou2 lu2 ban4 po2 ， pa4 gan1 re3 xiao1 qiang2 huo4 。
- yun2 lin2 yuan3 shi4 chao2 ， yan1 cun1 jue2 li4 cao2 ， feng1 jing3 ge2 chang2 an1 dao4 。
- lin2 li2 zui4 mo4 shi1 gong1 pao2 ， shi1 jiu3 ba3 wang2 hou2 ao4 。
- nan2 mu3 gong1 geng1 ， dong1 gao1 shu1 xiao4 ， kan4 qing1 shan1 zhong1 ri4 bao3 。
- xie2 yi4 qin2 yi2 he4 ， zuo4 ban4 yu2 ban4 qiao2 ， ren2 bu4 shi2 yu3 xin1 le4 。
- se4 qin1 jie1 bi4 tai2 ， yin4 dang1 men2 lü4 huai2 ， xiang1 man3 weng4 huang2 ji1 。
- qing1 shan1 zhao1 wo3 fu4 gui1 lai2 ， fang4 lang4 xing2 hai2 wai4 。
- han4 shi4 san1 jie2 ， tang2 jia1 shi2 zai3 ， shu4 ying1 xiong2 ru2 guo4 ke4 。
- zhi4 xuan1 che1 di4 zhai2 ， ji1 zi3 nü3 yu4 bo2 ， jian4 duo1 shao3 cheng2 he2 bai4 。
- zhu2 dong1 feng1 kan4 hua1 ， chu2 ming2 yue4 zhong4 gua1 ， chen4 chun1 yu3 yun2 miao2 jia4 。
- kan1 jie1 chen2 shi4 shou3 tuan2 sha1 ， jiao4 shi4 wei4 ru2 jiao2 la4 。
- zhang4 ju4 mei2 bian1 ， qin2 zun1 song1 xia4 ， suo3 xin1 yuan2 shuan1 yi4 ma3 。
- chi1 yi2 fan4 hai3 cha2 ， tao2 qian2 xiu1 xian4 ya2 ， ru4 qian1 gu3 yu2 qiao2 hua4 。
- yi4 di1 fang2 ruo4 cheng2 ， kou3 jian1 shou3 si4 ping2 ， xin1 mo2 shi4 ru2 ming2 jing4 。
- cang1 bo1 zhao4 ying3 bin4 xing1 xing0 ， mo4 xing2 xian3 tu2 jiao3 xing4 。
- song1 ju2 you1 huai2 ， chun2 lu2 gao1 xing4 ， le4 sang1 yu2 yan1 mu4 jing3 。
- shou3 zhi2 yu4 peng3 ying2 ， zu2 lin2 shen1 lü3 bing1 ， gu4 jun1 zi3 zhi1 tian1 ming4 。
- liang3 mei2 shu1 bu4 zan3 ， yi4 shen1 xian2 jin4 shou3 qi4 ， bai3 shi4 le0 wu2 ji1 ban4 。
- shuang1 qin1 liang3 bin4 jian4 cheng2 ban1 ， jie1 an4 li3 nian2 guang1 huan4 。
- xiao3 ke3 bei1 pan2 ， xun2 chang2 yan1 cuan4 ， ke4 lai2 shi2 sui2 yi4 kuan3 。
- xi3 qing2 huan1 liang2 kuan1 ， le4 xin1 guang3 ti3 pang4 ， sheng1 yu3 si3 you2 tian1 duan4 。
- jie2 gou4 jiu4 cao3 an1 ， qi4 li3 xia4 yao4 lan2 ， zheng3 dun4 tiao1 shi1 dan1 。
- xiao1 xiao1 bai2 fa4 bu2 sheng4 zan1 ， xiu1 dui4 qing1 tong2 jian4 。
- jue2 nian4 rong2 hua2 ， gan1 xin1 tian2 dan4 ， an1 le4 wo1 fen1 fu4 an3 。
- yin3 hu2 shang1 ban4 han1 ， gong4 yu2 qiao2 xiao4 tan2 ， qiao2 gong1 an4 wu2 xin1 kan1 。
- bai2 mao2 qi4 duan3 yan2 ， huang2 lu2 bian1 xi4 lian2 ， hong2 jin3 cha1 shu1 li2 qian4 。
- shi1 cheng2 yi2 xiao4 xie3 shuang1 jian1 ， hui4 bu2 yan4 xue2 bu2 juan4 。
- ban4 lü3 yuan2 he4 ， sheng1 ya2 qin2 jian4 ， she4 chai2 men2 chang2 zi4 yan3 。
- gu1 cun1 lao2 jia4 lian2 ， tiao1 ye3 cai4 wei4 tian2 ， jue2 duan4 le0 gong1 ming2 nian4 。
- bai3 pian1 shi1 xi4 yin2 ， yi4 hu2 jiu3 zi4 zhen1 ， ban4 jian1 wu1 he2 yun2 lin4 。
- cu1 yi1 dan4 fan4 qie3 xiao1 ren4 ， de2 wen1 bao3 si1 liang0 shen4 。
- shi4 tai4 tuan2 feng1 ， ren2 xin1 du2 zhen4 ， shi4 he2 fei1 dou1 zai4 nen4 。
- zhen3 chuang2 tou2 su4 qin2 ， zuo4 men2 qian2 lü4 yin1 ， meng4 bu2 ru4 fei1 xiong2 hun2 。
- fang3 hu2 gong1 dong4 tian1 ， ye4 lu2 tong2 yu4 chuan1 ， zhu4 pan1 yue4 he2 yang2 xian4 。
- han4 jia1 ling2 qin3 cao3 qian1 qian1 ， tan4 shi4 shi4 yun2 qian1 bian4 。
- mu4 gu3 chen2 zhong1 ， qiu1 hong2 chun1 yan4 ， sui2 guang1 yin1 xian2 guo4 qian3 。
- jie2 mao2 lu2 shu4 chuan2 ， he2 mei2 shi1 ji3 pian1 ， sui4 le0 an3 ping2 sheng1 yuan4 。
- ran3 feng1 shuang1 bin4 ban1 ， ji4 feng1 yun2 xing1 lan2 ， dan1 feng1 yue4 xin1 quan2 man4 。
- tian1 gong1 rong2 wo3 lao3 lai2 jian1 ， qie3 chi1 dun4 huang2 ji1 fan4 。
- bing4 chu3 xian2 yu2 ， tong2 lu2 bing1 tan4 ， guai4 xian1 sheng0 gui1 qu4 wan3 。
- bai4 han2 hou2 shang4 tan2 ， fang4 zhang1 liang2 ru4 shan1 ， shui2 shen1 hou4 wu2 you1 huan4 。

## 注释

## 译文

## 赏析
