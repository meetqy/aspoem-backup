---
id: li-hong-zeng-shi-kang-shi-er-shou-qi-er
title: 贈史康時二首  其二
titlePinyin: zeng4 shi3 kang1 shi2 er4 shou3     qi2 er4
titleSlug: zeng-shi-kang-shi-er-shou-qi-er
author: 李洪
authorPinyin: li3 hong2
authorSlug: li-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜飈何凄冽，歲晏同漂泊。
- 男兒志四方，寧久怨落魄。
- 懷忠思報國，結義重然諾。
- 死生貧賤間，交情今寂寞。
- 差觀世態澆，未遇所立卓。
- 英衮卧東山，南極仰衡霍。
- 復期宇縣清，重使混沌鑿。
- 會見官儀修，再卜東邑洛。
- 否運行當傾，宇宙見開拓。
- 他年功名逼，豈但持禁橐。
- 堂堂蒼鬚眉，形貌畫麟閣。
- 如何决此行，徑欲就邱壑。
- 五十非無聞，斯文猶木鐸。
- 願保千金軀，百鳥見一鶚。

## 拼音

- shuang1 biao1 he2 qi1 lie4 ， sui4 yan4 tong2 piao1 bo2 。
- nan2 er2 zhi4 si4 fang1 ， ning2 jiu3 yuan4 luo4 po4 。
- huai2 zhong1 si1 bao4 guo2 ， jie2 yi4 zhong4 ran2 nuo4 。
- si3 sheng1 pin2 jian4 jian4 ， jiao1 qing0 jin1 ji4 mo4 。
- cha4 guan1 shi4 tai4 jiao1 ， wei4 yu4 suo3 li4 zhuo2 。
- ying1 gun3 wo4 dong1 shan1 ， nan2 ji2 yang3 heng2 huo4 。
- fu4 qi1 yu3 xian4 qing1 ， zhong4 shi3 hun4 dun4 zao2 。
- hui4 jian4 guan1 yi2 xiu1 ， zai4 bu3 dong1 yi4 luo4 。
- fou3 yun4 xing2 dang1 qing1 ， yu3 zhou4 jian4 kai1 tuo4 。
- ta1 nian2 gong1 ming2 bi1 ， qi3 dan4 chi2 jin4 tuo2 。
- tang2 tang2 cang1 xu1 mei2 ， xing2 mao4 hua4 lin2 ge2 。
- ru2 he2 jue2 ci3 xing2 ， jing4 yu4 jiu4 qiu1 he4 。
- wu3 shi2 fei1 wu2 wen2 ， si1 wen2 you2 mu4 duo2 。
- yuan4 bao3 qian1 jin1 qu1 ， bai3 niao3 jian4 yi2 e4 。

## 注释

## 译文

## 赏析
