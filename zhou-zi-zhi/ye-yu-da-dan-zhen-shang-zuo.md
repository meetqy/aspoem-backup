---
id: zhou-zi-zhi-ye-yu-da-dan-zhen-shang-zuo
title: 夜雨達旦枕上作
titlePinyin: ye4 yu3 da2 dan4 zhen3 shang4 zuo4
titleSlug: ye-yu-da-dan-zhen-shang-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜雨不復止，寒聲曉仍酣。
- 懸知變平陸，天水相溶涵。
- 今年春雨多，既失麥與蠶。
- 五種殊未入，此雨寧可堪。
- 日者諸大將，幕府開潭潭。
- 連營跨淮楚，仰食江以南。
- 郡縣脫兵火，百城無二三。
- 何以供厞屨，坐貽有司慚。
- 是事姑且置，我窮誰共談。
- 有茅兩三椽，往往如漏籃。
- 中夜屢起臥，吾寢安得甘。
- 晝止方稍稍，暮作還毿毿。
- 了無山鞠窮，何由禦烟嵐。
- 有躬不暇閱，憂心顧如惔。
- 何當煩雨師，驅車反龍驂。
- 一飽庶可期，寒餓少已諳。
- 小人無遠慮，口腹空饞貪。

## 拼音

- ye4 yu3 bu2 fu4 zhi3 ， han2 sheng1 xiao3 reng2 han1 。
- xuan2 zhi1 bian4 ping2 lu4 ， tian1 shui3 xiang1 rong2 han2 。
- jin1 nian2 chun1 yu3 duo1 ， ji4 shi1 mai4 yu3 can2 。
- wu3 zhong3 shu1 wei4 ru4 ， ci3 yu3 ning2 ke3 kan1 。
- ri4 zhe3 zhu1 da4 jiang1 ， mu4 fu3 kai1 tan2 tan2 。
- lian2 ying2 kua4 huai2 chu3 ， yang3 shi2 jiang1 yi3 nan2 。
- jun4 xian4 tuo1 bing1 huo3 ， bai3 cheng2 wu2 er4 san1 。
- he2 yi3 gong4 fei4 ju4 ， zuo4 yi2 you3 si1 can2 。
- shi4 shi4 gu1 qie3 zhi4 ， wo3 qiong2 shui2 gong4 tan2 。
- you3 mao2 liang3 san1 chuan2 ， wang3 wang3 ru2 lou4 lan2 。
- zhong1 ye4 lü3 qi3 wo4 ， wu2 qin3 an1 de2 gan1 。
- zhou4 zhi3 fang1 shao1 shao1 ， mu4 zuo4 huan2 san1 san1 。
- liao3 wu2 shan1 ju1 qiong2 ， he2 you2 yu4 yan1 lan2 。
- you3 gong1 bu4 xia2 yue4 ， you1 xin1 gu4 ru2 dan4 。
- he2 dang1 fan2 yu3 shi1 ， qu1 ju1 fan3 long2 can1 。
- yi4 bao3 shu4 ke3 qi1 ， han2 e4 shao3 yi3 an1 。
- xiao3 ren2 wu2 yuan3 lü4 ， kou3 fu4 kong1 chan2 tan1 。

## 注释

## 译文

## 赏析
