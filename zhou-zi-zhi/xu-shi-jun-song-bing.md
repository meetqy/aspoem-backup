---
id: zhou-zi-zhi-xu-shi-jun-song-bing
title: 徐使君送冰
titlePinyin: xu2 shi3 jun1 song4 bing1
titleSlug: xu-shi-jun-song-bing
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江南地暖不藏雪，六月無冰破煩熱。
- 俱在炎官火傘中，暍死行人不堪說。
- 今年渡江當入淮，淮人蔭子恰復開。
- 眼明一見玉壺面，仿彿肺腑無塵埃。
- 使君忽遣鈴下走，金盆分似來鈴齋。
- 方圭圓璧不可數，玉峰中立高崔嵬。
- 蔗漿退舍不入口，井花避席當停盃。
- 我生坐甑安得此，借以清風亦聊爾。
- 明年公復侍甘泉，御府分光照窗几。
- 却憶敲冰餉野人，回望江城在千里。

## 拼音

- jiang1 nan2 di4 nuan3 bu4 cang2 xue3 ， liu4 yue4 wu2 bing1 po4 fan2 re4 。
- ju4 zai4 yan2 guan1 huo3 san3 zhong1 ， ye1 si3 xing2 ren2 bu4 kan1 shuo1 。
- jin1 nian2 du4 jiang1 dang1 ru4 huai2 ， huai2 ren2 yin1 zi3 qia4 fu4 kai1 。
- yan3 ming2 yi2 jian4 yu4 hu2 mian4 ， fang3 fu2 fei4 fu3 wu2 chen2 ai1 。
- shi3 jun1 hu1 qian3 ling2 xia4 zou3 ， jin1 pen2 fen1 si4 lai2 ling2 zhai1 。
- fang1 gui1 yuan2 bi4 bu4 ke3 shu4 ， yu4 feng1 zhong1 li4 gao1 cui1 wei2 。
- zhe4 jiang1 tui4 she4 bu2 ru4 kou3 ， jing3 hua1 bi4 xi2 dang1 ting2 bei1 。
- wo3 sheng1 zuo4 zeng4 an1 de2 ci3 ， jie4 yi3 qing1 feng1 yi4 liao2 er3 。
- ming2 nian2 gong1 fu4 shi4 gan1 quan2 ， yu4 fu3 fen1 guang1 zhao4 chuang1 ji3 。
- que4 yi4 qiao1 bing1 xiang3 ye3 ren2 ， hui2 wang4 jiang1 cheng2 zai4 qian1 li3 。

## 注释

## 译文

## 赏析
