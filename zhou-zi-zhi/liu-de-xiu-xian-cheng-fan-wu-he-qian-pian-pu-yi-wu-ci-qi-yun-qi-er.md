---
id: zhou-zi-zhi-liu-de-xiu-xian-cheng-fan-wu-he-qian-pian-pu-yi-wu-ci-qi-yun-qi-er
title: 劉德秀縣丞凢五和前篇僕亦五次其韻  其二
titlePinyin: liu2 de2 xiu4 xian4 cheng2 fan2 wu3 he2 qian2 pian1 pu2 yi4 wu3 ci4 qi2 yun4     qi2 er4
titleSlug: liu-de-xiu-xian-cheng-fan-wu-he-qian-pian-pu-yi-wu-ci-qi-yun-qi-er
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚澤是魚稻，不論斗與斤。
- 老守睡足處，飽飫聞餘薫。
- 時歌郢人曲，細和湘纍文。
- 天風一披拂，花砌飛繽紛。
- 樂此盡日静，頗無終歲勤。
- 劉侯過我數，坐久衣成紋。
- 時驚燕梁句，有似春空雲。
- 千年論往事，一炷同清芬。
- 有客乃如此，我意豈不欣。
- 人生如草木，鼻味殊薌葷。
- 海天得彼趣，妙香吾所聞。
- 庶希清浄化，上答明聖恩。
- 從今世外樂，可比洪崖氲。

## 拼音

- chu3 ze2 shi4 yu2 dao4 ， bu2 lun4 dou4 yu3 jin1 。
- lao3 shou3 shui4 zu2 chu3 ， bao3 yu4 wen2 yu2 xun1 。
- shi2 ge1 ying3 ren2 qu3 ， xi4 he2 xiang1 lei2 wen2 。
- tian1 feng1 yi4 pi1 fu2 ， hua1 qi4 fei1 bin1 fen1 。
- le4 ci3 jin4 ri4 jing4 ， po1 wu2 zhong1 sui4 qin2 。
- liu2 hou2 guo4 wo3 shu4 ， zuo4 jiu3 yi1 cheng2 wen2 。
- shi2 jing1 yan4 liang2 ju4 ， you3 si4 chun1 kong1 yun2 。
- qian1 nian2 lun4 wang3 shi4 ， yi2 zhu4 tong2 qing1 fen1 。
- you3 ke4 nai3 ru2 ci3 ， wo3 yi4 qi3 bu4 xin1 。
- ren2 sheng1 ru2 cao3 mu4 ， bi2 wei4 shu1 xiang1 hun1 。
- hai3 tian1 de2 bi3 qu4 ， miao4 xiang1 wu2 suo3 wen2 。
- shu4 xi1 qing1 jing4 hua4 ， shang4 da2 ming2 sheng4 en1 。
- cong2 jin1 shi4 wai4 le4 ， ke3 bi3 hong2 ya2 yun1 。

## 注释

## 译文

## 赏析
