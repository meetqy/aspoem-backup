---
id: zhou-zi-zhi-ci-yun-li-an-zhou-ji-zeng-er-shi-yun
title: 次韻李安州紀贈二十韻
titlePinyin: ci4 yun4 li3 an1 zhou1 ji4 zeng4 er4 shi2 yun4
titleSlug: ci-yun-li-an-zhou-ji-zeng-er-shi-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 衣冠數人物，伯仲高人間。
- 我於鴻雁行，疇昔奉往還。
- 掛名華萼集，遂爾不復刊。
- 暮齒慨晼晚，得州近荆蠻。
- 恨公識面遲，又復容追攀。
- 高風薄雲漢，秀句横筆端。
- 乃知同氣中，文采真斑斑。
- 誰將鄖城水，換取蓬萊山。
- 要公撫凋氓，天意豈等閑。
- 玉階有餘地，行歸鳴佩環。
- 上最不待久，唾手未苦難。
- 念我老已熟，無鬢堪成班。
- 江頭忽三月，坐見春物殘。
- 相逢喜傾蓋，往事論險艱。
- 一飲未徹席，扁舟渡驚湍。
- 情鍾惜易别，易别成永歎。
- 可憐堂下水，故作聲潺湲。
- 風流倏雲散，人生豈長歡。
- 願公寄尺書，細行勿輕刪。
- 仍煩巧匠手，著意鐫堅頑。

## 拼音

- yi1 guan1 shu4 ren2 wu4 ， bo2 zhong4 gao1 ren2 jian4 。
- wo3 wu1 hong2 yan4 hang2 ， chou2 xi1 feng4 wang3 huan2 。
- gua4 ming2 hua2 e4 ji2 ， sui4 er3 bu2 fu4 kan1 。
- mu4 chi3 kai3 wan3 wan3 ， de2 zhou1 jin4 jing1 man2 。
- hen4 gong1 shi2 mian4 chi2 ， you4 fu4 rong2 zhui1 pan1 。
- gao1 feng1 bao2 yun2 han4 ， xiu4 ju4 heng2 bi3 duan1 。
- nai3 zhi1 tong2 qi4 zhong1 ， wen2 cai3 zhen1 ban1 ban1 。
- shui2 jiang1 yun2 cheng2 shui3 ， huan4 qu3 peng2 lai2 shan1 。
- yao4 gong1 fu3 diao1 mang2 ， tian1 yi4 qi3 deng3 xian2 。
- yu4 jie1 you3 yu2 di4 ， xing2 gui1 ming2 pei4 huan2 。
- shang4 zui4 bu2 dai4 jiu3 ， tuo4 shou3 wei4 ku3 nan2 。
- nian4 wo3 lao3 yi3 shu2 ， wu2 bin4 kan1 cheng2 ban1 。
- jiang1 tou2 hu1 san1 yue4 ， zuo4 jian4 chun1 wu4 can2 。
- xiang1 feng2 xi3 qing1 gai4 ， wang3 shi4 lun4 xian3 jian1 。
- yi4 yin3 wei4 che4 xi2 ， pian1 zhou1 du4 jing1 tuan1 。
- qing2 zhong1 xi1 yi4 bie2 ， yi4 bie2 cheng2 yong3 tan4 。
- ke3 lian2 tang2 xia4 shui3 ， gu4 zuo4 sheng1 chan2 yuan2 。
- feng1 liu2 shu1 yun2 san4 ， ren2 sheng1 qi3 chang2 huan1 。
- yuan4 gong1 ji4 chi3 shu1 ， xi4 xing2 wu4 qing1 shan1 。
- reng2 fan2 qiao3 jiang4 shou3 ， zhu4 yi4 juan1 jian1 wan2 。

## 注释

## 译文

## 赏析
