---
id: zhou-zi-zhi-lei-jiang-yue-nian-nu-jiao
title: 酹江月・念奴娇
titlePinyin: lei4 jiang1 yue4 ・ nian4 nu2 jiao1
titleSlug: lei-jiang-yue-nian-nu-jiao
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 冰轮飞上，正金波翻动，玉壶新绿。
- 风帽还猗清露滴，凛凛微生寒粟。
- 白玉楼高，水精帘卷，十里堆琼屋。
- 千山人静，怒龙声喷蕲竹。
- 夜久斗落天高，银河还对泻，冷悬双瀑。
- 此地人间何处有，难买明珠千斛。
- 弄影人归，锦袍何在，更谁知鸿鹄。
- 素光如练，满天空挂寒玉。

## 拼音

- bing1 lun2 fei1 shang4 ， zheng4 jin1 bo1 fan1 dong4 ， yu4 hu2 xin1 lü4 。
- feng1 mao4 hai2 yi1 qing1 lu4 di1 ， lin3 lin3 wei1 sheng1 han2 su4 。
- bai2 yu4 lou2 gao1 ， shui3 jing1 lian2 juan4 ， shi2 li3 dui1 qiong2 wu1 。
- qian1 shan1 ren2 jing4 ， nu4 long2 sheng1 pen1 qi2 zhu2 。
- ye4 jiu3 dou4 luo4 tian1 gao1 ， yin2 he2 hai2 dui4 xie4 ， leng3 xuan2 shuang1 pu4 。
- ci3 di4 ren2 jian1 he2 chu4 you3 ， nan2 mai3 ming2 zhu1 qian1 hu2 。
- nong4 ying3 ren2 gui1 ， jin3 pao2 he2 zai4 ， geng4 shui2 zhi1 hong2 hu2 。
- su4 guang1 ru2 lian4 ， man3 tian1 kong1 gua4 han2 yu4 。

## 注释

## 译文

## 赏析
