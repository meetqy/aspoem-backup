---
id: zhou-zi-zhi-shi-zai-sheng-ri-le-fu-si-shou-ban-shi-xing
title: 時宰生日樂府四首 班師行
titlePinyin: shi2 zai3 sheng1 ri4 le4 fu3 si4 shou3   ban1 shi1 xing2
titleSlug: shi-zai-sheng-ri-le-fu-si-shou-ban-shi-xing
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢兵出塞將軍行，棘門灞上空屯營。
- 羽書夜半急如火，淮田千里無春耕。
- 廟堂有議如建武，十歲邊頭不鳴鼓。
- 君王無事兩國歡，長樂宮中瞻聖母。
- 鷹饑虎飽不足圖，三軍漸欲銷兵符。
- 紅旗盡卷夜烽冷，銅花繡甲金糢糊。
- 横議當年蝟毛起，公持一言天自喜。
- 盡收諸將入神京，十六衛閑清似水。
- 榆關一騎不動塵，陰功何止活萬人。
- 封侯鑄印不足說，朱顔一笑三千春。

## 拼音

- han4 bing1 chu1 sai4 jiang1 jun1 xing2 ， ji2 men2 ba4 shang4 kong1 tun2 ying2 。
- yu3 shu1 ye4 ban4 ji2 ru2 huo3 ， huai2 tian2 qian1 li3 wu2 chun1 geng1 。
- miao4 tang2 you3 yi4 ru2 jian4 wu3 ， shi2 sui4 bian1 tou2 bu4 ming2 gu3 。
- jun1 wang2 wu2 shi4 liang3 guo2 huan1 ， chang2 le4 gong1 zhong1 zhan1 sheng4 mu3 。
- ying1 ji1 hu3 bao3 bu4 zu2 tu2 ， san1 jun1 jian4 yu4 xiao1 bing1 fu2 。
- hong2 qi2 jin4 juan4 ye4 feng1 leng3 ， tong2 hua1 xiu4 jia3 jin1 mo2 hu2 。
- heng2 yi4 dang1 nian2 wei4 mao2 qi3 ， gong1 chi2 yi4 yan2 tian1 zi4 xi3 。
- jin4 shou1 zhu1 jiang1 ru4 shen2 jing1 ， shi2 liu4 wei4 xian2 qing1 si4 shui3 。
- yu2 guan1 yi4 qi2 bu2 dong4 chen2 ， yin1 gong1 he2 zhi3 huo2 wan4 ren2 。
- feng1 hou2 zhu4 yin4 bu4 zu2 shuo1 ， zhu1 yan2 yi2 xiao4 san1 qian1 chun1 。

## 注释

## 译文

## 赏析
