---
id: zhou-zi-zhi-xiang-zhi-ji-gong-ge-xie-li-bo-shi-hua-zhou-jian-guo-fen-yun-de-ren-zi
title: 相之季共各携李伯時畫軸見過分韻得人字
titlePinyin: xiang1 zhi1 ji4 gong4 ge4 xie2 li3 bo2 shi2 hua4 zhou2 jian4 guo4 fen1 yun4 de2 ren2 zi4
titleSlug: xiang-zhi-ji-gong-ge-xie-li-bo-shi-hua-zhou-jian-guo-fen-yun-de-ren-zi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生不相知，白頭反如新。
- 知心不在久，覿面還成親。
- 况我五安師，二妙俱可人。
- 元龍百尺樓，人物誰與鄰。
- 風流小安豐，玉樹高嶙峋。
- 聯翩兩竹輿，訪我南坡春。
- 遂遣小叔雅，娛此照坐賓。
- 王春三月雨，浸浸如遊塵。
- 是日天爲喜，霽色明清晨。
- 各携古錦囊，共出畫苑珍。
- 太邱重千載，高標澹風神。
- 丹鉛表丘壑，制度殊冠巾。
- 淵明擷秋菊，醉面玉色勻。
- 龍眠賦遠遊，濯髪天池濱。
- 二老不並世，異世真同論。
- 當年天廄馬，調御皆服馴。
- 絕域來象龍，地行俱麒麟。
- 老眼閲神駿，摩挲得逡巡。
- 客意亦復悦，領我杯中醇。
- 尚苦江夏帖，入我幽夢頻。
- 倒篋倘有意，叩門君勿嗔。

## 拼音

- ren2 sheng1 bu4 xiang1 zhi1 ， bai2 tou2 fan3 ru2 xin1 。
- zhi1 xin1 bu2 zai4 jiu3 ， di2 mian4 huan2 cheng2 qin1 。
- kuang4 wo3 wu3 an1 shi1 ， er4 miao4 ju4 ke3 ren2 。
- yuan2 long2 bai3 chi3 lou2 ， ren2 wu4 shui2 yu3 lin2 。
- feng1 liu2 xiao3 an1 feng1 ， yu4 shu4 gao1 lin2 xun2 。
- lian2 pian1 liang3 zhu2 yu2 ， fang3 wo3 nan2 po1 chun1 。
- sui4 qian3 xiao3 shu1 ya3 ， yu2 ci3 zhao4 zuo4 bin1 。
- wang2 chun1 san1 yue4 yu3 ， jin4 jin4 ru2 you2 chen2 。
- shi4 ri4 tian1 wei2 xi3 ， ji4 se4 ming2 qing1 chen2 。
- ge4 xie2 gu3 jin3 nang2 ， gong4 chu1 hua4 yuan4 zhen1 。
- tai4 qiu1 zhong4 qian1 zai4 ， gao1 biao1 dan4 feng1 shen2 。
- dan1 qian1 biao3 qiu1 he4 ， zhi4 du4 shu1 guan1 jin1 。
- yuan1 ming2 xie2 qiu1 ju2 ， zui4 mian4 yu4 se4 yun2 。
- long2 mian2 fu4 yuan3 you2 ， zhuo2 fa4 tian1 chi2 bin1 。
- er4 lao3 bu2 bing4 shi4 ， yi4 shi4 zhen1 tong2 lun4 。
- dang1 nian2 tian1 jiu4 ma3 ， diao4 yu4 jie1 fu2 xun4 。
- jue2 yu4 lai2 xiang4 long2 ， di4 xing2 ju4 qi2 lin2 。
- lao3 yan3 yue4 shen2 jun4 ， mo2 suo1 de2 qun1 xun2 。
- ke4 yi4 yi4 fu4 yue4 ， ling3 wo3 bei1 zhong1 chun2 。
- shang4 ku3 jiang1 xia4 tie1 ， ru4 wo3 you1 meng4 bin1 。
- dao3 qie4 tang3 you3 yi4 ， kou4 men2 jun1 wu4 chen1 。

## 注释

## 译文

## 赏析
