---
id: zhou-zi-zhi-du-cai-zhong-lang-chuan
title: 讀蔡中郎傳
titlePinyin: du2 cai4 zhong1 lang2 chuan2
titleSlug: du-cai-zhong-lang-chuan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生無先知，頗欲邀後福。
- 自言苟依違，安得有顛覆。
- 伯喈英偉資，高義甚敦篤。
- 不爲左回天，輒作流水曲。
- 立朝有公言，誰能保家族。
- 朝奏皂囊封，暮就洛陽獄。
- 晚節不自守，一跌變前躅。
- 起依千里草，九徙如轉軸。
- 卓死固已久，安得復嚬蹙。
- 琴中知殺氣，此理反未燭。
- 陋哉王司徒，避謗私欲戮。
- 公忠信安在，志操等流俗。
- 何能起頹綱，此輩真碌碌。

## 拼音

- ren2 sheng1 wu2 xian1 zhi1 ， po1 yu4 yao1 hou4 fu2 。
- zi4 yan2 gou3 yi1 wei2 ， an1 de2 you3 dian1 fu4 。
- bo2 jie1 ying1 wei3 zi1 ， gao1 yi4 shen4 dun1 du3 。
- bu4 wei2 zuo3 hui2 tian1 ， zhe2 zuo4 liu2 shui3 qu3 。
- li4 chao2 you3 gong1 yan2 ， shui2 neng2 bao3 jia1 zu2 。
- chao2 zou4 zao4 nang2 feng1 ， mu4 jiu4 luo4 yang2 yu4 。
- wan3 jie2 bu2 zi4 shou3 ， yi4 die1 bian4 qian2 zhu2 。
- qi3 yi1 qian1 li3 cao3 ， jiu3 xi3 ru2 zhuan3 zhou2 。
- zhuo2 si3 gu4 yi3 jiu3 ， an1 de2 fu4 pin2 cu4 。
- qin2 zhong1 zhi1 sha1 qi4 ， ci3 li3 fan3 wei4 zhu2 。
- lou4 zai1 wang2 si1 tu2 ， bi4 bang4 si1 yu4 lu4 。
- gong1 zhong1 xin4 an1 zai4 ， zhi4 cao1 deng3 liu2 su2 。
- he2 neng2 qi3 tui2 gang1 ， ci3 bei4 zhen1 lu4 lu4 。

## 注释

## 译文

## 赏析
