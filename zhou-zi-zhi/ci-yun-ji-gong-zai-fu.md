---
id: zhou-zi-zhi-ci-yun-ji-gong-zai-fu
title: 次韻季共再賦
titlePinyin: ci4 yun4 ji4 gong4 zai4 fu4
titleSlug: ci-yun-ji-gong-zai-fu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寒深方閉門，雪重忽滿屋。
- 誰能起僵臥，賴此陽春曲。
- 曲高雖和寡，喜甚得所欲。
- 心知夜光珠，大勝煖花玉。
- 歌君窈窕詞，侑我荔枝綠。
- 頗疑蝸牛廬，忽作駝裘燠。
- 窮兒偶作富，貧固不待逐。
- 我老况才盡，文字羞二陸。
- 上水船苦遲，脱手彈驚速。
- 寒如蝟張毛，癡類烏棲木。
- 兒時弄筆手，老欲袖間縮。
- 打窗聽悉窣，坐睡便清熟。
- 瞑想西湖雪，已没孤山麓。
- 那知公是時，洗鉢飯僧粥。
- 灞橋風雪驢，並酌不相屬。
- 政如冠上貂，難使狗尾續。
- 病骨尚畏寒，少待吹嶰竹。
- 春山走倭遲，呼客慰窮獨。
- 新游亦不惡，舊觀疑可復。
- 歡知當有餘，飲豈歎不足。
- 述作付陶謝，囊囊歸自束。
- 相從笑癡兒，日暮方生局。

## 拼音

- han2 shen1 fang1 bi4 men2 ， xue3 zhong4 hu1 man3 wu1 。
- shui2 neng2 qi3 jiang1 wo4 ， lai4 ci3 yang2 chun1 qu3 。
- qu3 gao1 sui1 he2 gua3 ， xi3 shen4 de2 suo3 yu4 。
- xin1 zhi1 ye4 guang1 zhu1 ， da4 sheng4 xuan1 hua1 yu4 。
- ge1 jun1 yao3 tiao3 ci2 ， you4 wo3 li4 zhi1 lü4 。
- po1 yi2 wo1 niu2 lu2 ， hu1 zuo4 tuo2 qiu2 yu4 。
- qiong2 er2 ou3 zuo4 fu4 ， pin2 gu4 bu2 dai4 zhu2 。
- wo3 lao3 kuang4 cai2 jin4 ， wen2 zi4 xiu1 er4 lu4 。
- shang4 shui3 chuan2 ku3 chi2 ， tuo1 shou3 dan4 jing1 su4 。
- han2 ru2 wei4 zhang1 mao2 ， chi1 lei4 wu1 qi1 mu4 。
- er2 shi2 nong4 bi3 shou3 ， lao3 yu4 xiu4 jian4 suo1 。
- da3 chuang1 ting1 xi1 su1 ， zuo4 shui4 bian4 qing1 shu2 。
- ming2 xiang3 xi1 hu2 xue3 ， yi3 mei2 gu1 shan1 lu4 。
- na4 zhi1 gong1 shi4 shi2 ， xi3 bo1 fan4 seng1 zhou1 。
- ba4 qiao2 feng1 xue3 lü2 ， bing4 zhuo2 bu4 xiang1 shu3 。
- zheng4 ru2 guan1 shang4 diao1 ， nan2 shi3 gou3 wei3 xu4 。
- bing4 gu3 shang4 wei4 han2 ， shao3 dai1 chui1 xie4 zhu2 。
- chun1 shan1 zou3 wo1 chi2 ， hu1 ke4 wei4 qiong2 du2 。
- xin1 you2 yi4 bu2 e4 ， jiu4 guan1 yi2 ke3 fu4 。
- huan1 zhi1 dang1 you3 yu2 ， yin3 qi3 tan4 bu4 zu2 。
- shu4 zuo4 fu4 tao2 xie4 ， nang2 nang2 gui1 zi4 shu4 。
- xiang1 cong2 xiao4 chi1 er2 ， ri4 mu4 fang1 sheng1 ju2 。

## 注释

## 译文

## 赏析
