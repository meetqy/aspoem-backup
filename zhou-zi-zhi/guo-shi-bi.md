---
id: zhou-zi-zhi-guo-shi-bi
title: 過石壁
titlePinyin: guo4 shi2 bi4
titleSlug: guo-shi-bi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兩峰夾天高，一水繞山麓。
- 鳥道盤山腰，下臨千仭谷。
- 仰視寸草青，千章羅巨木。
- 轉峽瀉哀湍，驚雷裂坤軸。
- 日月所隱庇，光景不到目。
- 道險當捨車，重趼摩兩足。
- 不知誰鑿空，穿穴入山腹。
- 平生蜀道難，耳目聞見熟。
- 兹山亦尤物，初未掛史牘。
- 了知天宇間，萬險自重複。
- 窮人重錙銖，凌冒取危辱。
- 歲晏霜雪多，歸途戒當速。

## 拼音

- liang3 feng1 jia1 tian1 gao1 ， yi4 shui3 rao4 shan1 lu4 。
- niao3 dao4 pan2 shan1 yao1 ， xia4 lin2 qian1 ren4 gu3 。
- yang3 shi4 cun4 cao3 qing1 ， qian1 zhang1 luo2 ju4 mu4 。
- zhuan3 xia2 xie4 ai1 tuan1 ， jing1 lei2 lie4 kun1 zhou2 。
- ri4 yue4 suo3 yin3 bi4 ， guang1 jing3 bu2 dao4 mu4 。
- dao4 xian3 dang1 she3 ju1 ， zhong4 jian3 mo2 liang3 zu2 。
- bu4 zhi1 shui2 zao2 kong1 ， chuan1 xue2 ru4 shan1 fu4 。
- ping2 sheng1 shu3 dao4 nan2 ， er3 mu4 wen2 jian4 shu2 。
- zi1 shan1 yi4 you2 wu4 ， chu1 wei4 gua4 shi3 du2 。
- liao3 zhi1 tian1 yu3 jian4 ， wan4 xian3 zi4 zhong4 fu4 。
- qiong2 ren2 zhong4 zi1 zhu1 ， ling2 mao4 qu3 wei1 ru3 。
- sui4 yan4 shuang1 xue3 duo1 ， gui1 tu2 jie4 dang1 su4 。

## 注释

## 译文

## 赏析
