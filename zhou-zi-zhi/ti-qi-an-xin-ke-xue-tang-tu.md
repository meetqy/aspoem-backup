---
id: zhou-zi-zhi-ti-qi-an-xin-ke-xue-tang-tu
title: 題齊安新刻雪堂圖
titlePinyin: ti2 qi2 an1 xin1 ke4 xue3 tang2 tu2
titleSlug: ti-qi-an-xin-ke-xue-tang-tu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 名駒汗血久不聞，天遣兩蘇空馬羣。
- 當時二十出西蜀，已說賈生能過秦。
- 玉堂詞翰不起草，建隆以來能幾人。
- 功名後世只忠讜，流落一生常苦辛。
- 心知才大難爲用，小折波濤入嘲弄。
- 偶結江邊一把茅，來作黄州十年夢。
- 勸君慎勿剪柔柯，雪堂楊柳公親種。
- 扁舟夜入赤壁江，手持杯酒酹周郎。
- 酒醒月落賦已就，東方欲白天相將。
- 邇來不知誰好事，盡寫公詩畫圖裏。
- 短軸雖在人已亡，空著江波接天起。
- 浮雲滅盡名不磨，千古長流似江水。

## 拼音

- ming2 ju1 han4 xue4 jiu3 bu4 wen2 ， tian1 qian3 liang3 su1 kong1 ma3 qun2 。
- dang1 shi2 er4 shi2 chu1 xi1 shu3 ， yi3 shuo1 jia3 sheng1 neng2 guo4 qin2 。
- yu4 tang2 ci2 han4 bu4 qi3 cao3 ， jian4 long2 yi3 lai2 neng2 ji1 ren2 。
- gong1 ming2 hou4 shi4 zhi1 zhong1 dang3 ， liu2 luo4 yi4 sheng1 chang2 ku3 xin1 。
- xin1 zhi1 cai2 da4 nan2 wei2 yong4 ， xiao3 zhe2 bo1 tao1 ru4 chao2 nong4 。
- ou3 jie2 jiang1 bian1 yi4 ba3 mao2 ， lai2 zuo4 huang2 zhou1 shi2 nian2 meng4 。
- quan4 jun1 shen4 wu4 jian3 rou2 ke1 ， xue3 tang2 yang2 liu3 gong1 qin1 zhong3 。
- pian1 zhou1 ye4 ru4 chi4 bi4 jiang1 ， shou3 chi2 bei1 jiu3 lei4 zhou1 lang2 。
- jiu3 xing3 yue4 luo4 fu4 yi3 jiu4 ， dong1 fang1 yu4 bai2 tian1 xiang1 jiang1 。
- er3 lai2 bu4 zhi1 shui2 hao3 shi4 ， jin4 xie3 gong1 shi1 hua4 tu2 li3 。
- duan3 zhou2 sui1 zai4 ren2 yi3 wang2 ， kong1 zhu4 jiang1 bo1 jie1 tian1 qi3 。
- fu2 yun2 mie4 jin4 ming2 bu4 mo2 ， qian1 gu3 chang2 liu2 si4 jiang1 shui3 。

## 注释

## 译文

## 赏析
