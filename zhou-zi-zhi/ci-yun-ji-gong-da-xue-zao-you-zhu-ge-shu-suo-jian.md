---
id: zhou-zi-zhi-ci-yun-ji-gong-da-xue-zao-you-zhu-ge-shu-suo-jian
title: 次韻季共大雪早遊竹閣書所見
titlePinyin: ci4 yun4 ji4 gong4 da4 xue3 zao3 you2 zhu2 ge2 shu1 suo3 jian4
titleSlug: ci-yun-ji-gong-da-xue-zao-you-zhu-ge-shu-suo-jian
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔司酒毋，瀕湖賦官屋。
- 頗如賀知章，上疏得湖曲。
- 詩雖竟坐窮，天亦稍從欲。
- 三年看飛雪，萬嶺琢寒玉。
- 有時横輕舠，不敢唾净綠。
- 但當忍涕洟，豈不念安燠。
- 是時走緋衣，荷擔晚相逐。
- 堅冰鑿涸陰，推日在北陸。
- 收藏備賜頒，功用等神速。
- 歸來閲空庭，玉立僵凍木。
- 青燈照詩肩，屢作龜頸縮。
- 高軒客誰過，寒瓮酒空熟。
- 只今古城隅，回望蒼山麓。
- 﨑嶇失巖岫，紅腐困饘粥。
- 王郎飛曉驂，此意知有屬。
- 文懷斷弦悲，當倩鸞膠續。
- 話客想回舟，敲門亦看竹。
- 恨無摩詰手，風姿寫幽獨。
- 憶君腸九回，得意日三復。
- 平日交遊盡，如子一夔足。
- 他時追汗漫，便可擺拘束。
- 人生何自苦，成敗棋一局。

## 拼音

- yi4 xi1 si1 jiu3 wu2 ， bin1 hu2 fu4 guan1 wu1 。
- po1 ru2 he4 zhi1 zhang1 ， shang4 shu1 de2 hu2 qu3 。
- shi1 sui1 jing4 zuo4 qiong2 ， tian1 yi4 shao1 cong2 yu4 。
- san1 nian2 kan4 fei1 xue3 ， wan4 ling3 zhuo2 han2 yu4 。
- you3 shi2 heng2 qing1 dao1 ， bu4 gan3 tuo4 jing4 lü4 。
- dan4 dang1 ren3 ti4 yi2 ， qi3 bu2 nian4 an1 yu4 。
- shi4 shi2 zou3 fei1 yi1 ， he2 dan1 wan3 xiang1 zhu2 。
- jian1 bing1 zao2 he2 yin1 ， tui1 ri4 zai4 bei3 lu4 。
- shou1 cang2 bei4 ci4 ban1 ， gong1 yong4 deng3 shen2 su4 。
- gui1 lai2 yue4 kong1 ting2 ， yu4 li4 jiang1 dong4 mu4 。
- qing1 deng1 zhao4 shi1 jian1 ， lü3 zuo4 gui1 jing3 suo1 。
- gao1 xuan1 ke4 shui2 guo4 ， han2 weng4 jiu3 kong1 shu2 。
- zhi1 jin1 gu3 cheng2 yu2 ， hui2 wang4 cang1 shan1 lu4 。
- 﨑 qu1 shi1 yan2 xiu4 ， hong2 fu3 kun4 zhan1 zhou1 。
- wang2 lang2 fei1 xiao3 can1 ， ci3 yi4 zhi1 you3 shu3 。
- wen2 huai2 duan4 xian2 bei1 ， dang1 qian4 luan2 jiao1 xu4 。
- hua4 ke4 xiang3 hui2 zhou1 ， qiao1 men2 yi4 kan4 zhu2 。
- hen4 wu2 mo2 jie2 shou3 ， feng1 zi1 xie3 you1 du2 。
- yi4 jun1 chang2 jiu3 hui2 ， de2 yi4 ri4 san1 fu4 。
- ping2 ri4 jiao1 you2 jin4 ， ru2 zi3 yi4 kui2 zu2 。
- ta1 shi2 zhui1 han4 man4 ， bian4 ke3 bai3 ju1 shu4 。
- ren2 sheng1 he2 zi4 ku3 ， cheng2 bai4 qi2 yi4 ju2 。

## 注释

## 译文

## 赏析
