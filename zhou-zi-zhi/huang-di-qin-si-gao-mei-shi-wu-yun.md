---
id: zhou-zi-zhi-huang-di-qin-si-gao-mei-shi-wu-yun
title: 皇帝親祀高禖十五韻
titlePinyin: huang2 di4 qin1 si4 gao1 mei2 shi2 wu3 yun4
titleSlug: huang-di-qin-si-gao-mei-shi-wu-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曆欲綿洪祚，郊宜築巨臺。
- 有司脩祝冊，天子祭高禖。
- 意與群情合，春隨上瑞來。
- 翠輿瞻玉座，桂酒奠金罍。
- 喜色回中壼，歡聲入九畡。
- 熊羆占已兆，弧矢射將催。
- 異禮關宗社，餘波被草萊。
- 靈基千歲永，玉葉萬枝開。
- 制度新儀著，歌詩舊典該。
- 魯侯徒復宇，后稷始封邰。
- 帝德應先格，天心亦易回。
- 至誠參造化，妙響疾風靁。
- 歷數周家久，封疆漢地恢。
- 山河今壯矣，瓜瓞信悠哉。
- 準擬螽斯詠，微臣愧不才。

## 拼音

- li4 yu4 mian2 hong2 zuo4 ， jiao1 yi2 zhu4 ju4 tai2 。
- you3 si1 xiu1 zhu4 ce4 ， tian1 zi3 ji4 gao1 mei2 。
- yi4 yu3 qun2 qing2 he2 ， chun1 sui2 shang4 rui4 lai2 。
- cui4 yu2 zhan1 yu4 zuo4 ， gui4 jiu3 dian4 jin1 lei2 。
- xi3 se4 hui2 zhong1 kun3 ， huan1 sheng1 ru4 jiu3 gai1 。
- xiong2 pi2 zhan4 yi3 zhao4 ， hu2 shi3 she4 jiang1 cui1 。
- yi4 li3 guan1 zong1 she4 ， yu2 bo1 bei4 cao3 lai2 。
- ling2 ji1 qian1 sui4 yong3 ， yu4 ye4 wan4 zhi1 kai1 。
- zhi4 du4 xin1 yi2 zhu4 ， ge1 shi1 jiu4 dian3 gai1 。
- lu3 hou2 tu2 fu4 yu3 ， hou4 ji4 shi3 feng1 tai2 。
- di4 de2 ying1 xian1 ge2 ， tian1 xin1 yi4 yi4 hui2 。
- zhi4 cheng2 can1 zao4 hua4 ， miao4 xiang3 ji2 feng1 lei2 。
- li4 shu4 zhou1 jia1 jiu3 ， feng1 jiang1 han4 di4 hui1 。
- shan1 he2 jin1 zhuang4 yi3 ， gua1 die2 xin4 you1 zai1 。
- zhun3 ni3 zhong1 si1 yong3 ， wei1 chen2 kui4 bu4 cai2 。

## 注释

## 译文

## 赏析
