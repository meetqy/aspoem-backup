---
id: zhou-zi-zhi-yuan-shi-liang-wu-yin-zhai
title: 袁時良霧隱齋
titlePinyin: yuan2 shi2 liang2 wu4 yin3 zhai1
titleSlug: yuan-shi-liang-wu-yin-zhai
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 袁侯家多文，頗似班叔皮。
- 厥後有仍雲，文采如當時。
- 流風今尚存，所恨世未知。
- 一官事桁楊，相處似未宜。
- 西齋附寒廳，花竹搖風枝。
- 惟因有餘日，隱几哦新詩。
- 願君掃秋茶，决獄稱吏師。
- 何必大門閭，可使高軒馳。
- 會當專北門，誥命司文詞。
- 斯文可華國，當代稱羽儀。
- 他時豹一斑，寧須管中窺。
- 時來固有待，道在亦可斯。
- 只今坐寒窗，相從歎兀誰。
- 聊呼管城輩，文字相娛嬉。

## 拼音

- yuan2 hou2 jia1 duo1 wen2 ， po1 si4 ban1 shu1 pi2 。
- jue2 hou4 you3 reng2 yun2 ， wen2 cai3 ru2 dang1 shi2 。
- liu2 feng1 jin1 shang4 cun2 ， suo3 hen4 shi4 wei4 zhi1 。
- yi4 guan1 shi4 heng2 yang2 ， xiang1 chu3 si4 wei4 yi2 。
- xi1 zhai1 fu4 han2 ting1 ， hua1 zhu2 yao2 feng1 zhi1 。
- wei2 yin1 you3 yu2 ri4 ， yin3 ji3 o4 xin1 shi1 。
- yuan4 jun1 sao3 qiu1 cha2 ， jue2 yu4 cheng1 li4 shi1 。
- he2 bi4 da4 men2 lü2 ， ke3 shi3 gao1 xuan1 chi2 。
- hui4 dang1 zhuan1 bei3 men2 ， gao4 ming4 si1 wen2 ci2 。
- si1 wen2 ke3 hua2 guo2 ， dang1 dai4 cheng1 yu3 yi2 。
- ta1 shi2 bao4 yi4 ban1 ， ning2 xu1 guan3 zhong1 kui1 。
- shi2 lai2 gu4 you3 dai4 ， dao4 zai4 yi4 ke3 si1 。
- zhi1 jin1 zuo4 han2 chuang1 ， xiang1 cong2 tan4 wu4 shui2 。
- liao2 hu1 guan3 cheng2 bei4 ， wen2 zi4 xiang1 yu2 xi1 。

## 注释

## 译文

## 赏析
