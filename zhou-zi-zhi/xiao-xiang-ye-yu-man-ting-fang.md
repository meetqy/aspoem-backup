---
id: zhou-zi-zhi-xiao-xiang-ye-yu-man-ting-fang
title: 潇湘夜雨・满庭芳
titlePinyin: xiao1 xiang1 ye4 yu3 ・ man3 ting2 fang1
titleSlug: xiao-xiang-ye-yu-man-ting-fang
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 楼上寒深，江边雪满，楚台烟霭空濛。
- 一天飞絮，零乱点孤篷。
- 似我华颠雪领，浑无定、漂泊孤踪。
- 空凄黯，江天又晚，风袖倚蒙茸。
- 吾庐，犹记得，波横素练，玉做寒峰。
- 更短坡烟竹，声碎玲珑。
- 拟问山阴旧路，家何在、水远山重。
- 渔蓑冷，扁舟梦断，灯暗小窗中。

## 拼音

- lou2 shang4 han2 shen1 ， jiang1 bian1 xue3 man3 ， chu3 tai2 yan1 ai3 kong1 meng2 。
- yi4 tian1 fei1 xu4 ， ling2 luan4 dian3 gu1 peng2 。
- si4 wo3 hua2 dian1 xue3 ling3 ， hun2 wu2 ding4 、 piao1 bo2 gu1 zong1 。
- kong1 qi1 an4 ， jiang1 tian1 you4 wan3 ， feng1 xiu4 yi3 meng2 rong2 。
- wu2 lu2 ， you2 ji4 de0 ， bo1 heng2 su4 lian4 ， yu4 zuo4 han2 feng1 。
- geng4 duan3 po1 yan1 zhu2 ， sheng1 sui4 ling2 long2 。
- ni3 wen4 shan1 yin1 jiu4 lu4 ， jia1 he2 zai4 、 shui3 yuan3 shan1 zhong4 。
- yu2 suo1 leng3 ， pian1 zhou1 meng4 duan4 ， deng1 an4 xiao3 chuang1 zhong1 。

## 注释

## 译文

## 赏析
