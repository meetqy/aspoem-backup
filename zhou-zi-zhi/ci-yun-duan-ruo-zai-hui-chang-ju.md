---
id: zhou-zi-zhi-ci-yun-duan-ruo-zai-hui-chang-ju
title: 次韻端若再惠長句
titlePinyin: ci4 yun4 duan1 ruo4 zai4 hui4 chang2 ju4
titleSlug: ci-yun-duan-ruo-zai-hui-chang-ju
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 功名本是兒時事，過是懸知終少味。
- 向來欲度驊騮前，無命能居百僚底。
- 未容晚輩識風流，頓遣前賢隔生死。
- 黨獄十年猶未開，讒口囂囂苦相訾。
- 且將皮裏著陽秋，敢復眼前分濁泚。
- 顔之厚矣終自羞，論少卑之人亦否。
- 路逢俗士呼與言，公獨未知其趣耳。
- 無人爲弔楚客魂，誰肯更作將軍地。
- 此心此語只自知，聞君足音驚且喜。
- 詞傾三峽頗壯觀，氣吞雲夢真奇偉。
- 時從霧豹得一斑，行看飛黄日千里。
- 如君人物尚淹留，此事寧非肉食鄙。
- 枘方雖自與鑿乖，瓶竭那知是罍恥。
- 一生恨未識荆州，萬事政須咨伯始。
- 忘形已自到爾汝，論事何妨雜嘲戲。
- 人生一笑不易得，莫遣征航有歸意。

## 拼音

- gong1 ming2 ben3 shi4 er2 shi2 shi4 ， guo4 shi4 xuan2 zhi1 zhong1 shao3 wei4 。
- xiang4 lai2 yu4 du4 hua2 liu2 qian2 ， wu2 ming4 neng2 ju1 bai3 liao2 di3 。
- wei4 rong2 wan3 bei4 shi2 feng1 liu2 ， dun4 qian3 qian2 xian2 ge2 sheng1 si3 。
- dang3 yu4 shi2 nian2 you2 wei4 kai1 ， chan2 kou3 xiao1 xiao1 ku3 xiang4 zi1 。
- qie3 jiang1 pi2 li3 zhu4 yang2 qiu1 ， gan3 fu4 yan3 qian2 fen1 zhuo2 ci3 。
- yan2 zhi1 hou4 yi3 zhong1 zi4 xiu1 ， lun4 shao3 bei1 zhi1 ren2 yi4 fou3 。
- lu4 feng2 su2 shi4 hu1 yu3 yan2 ， gong1 du2 wei4 zhi1 qi2 qu4 er3 。
- wu2 ren2 wei2 diao4 chu3 ke4 hun2 ， shui2 ken3 geng4 zuo4 jiang1 jun1 di4 。
- ci3 xin1 ci3 yu3 zhi1 zi4 zhi1 ， wen2 jun1 zu2 yin1 jing1 qie3 xi3 。
- ci2 qing1 san1 xia2 po1 zhuang4 guan1 ， qi4 tun1 yun2 meng4 zhen1 qi2 wei3 。
- shi2 cong2 wu4 bao4 de2 yi4 ban1 ， xing2 kan4 fei1 huang2 ri4 qian1 li3 。
- ru2 jun1 ren2 wu4 shang4 yan1 liu2 ， ci3 shi4 ning2 fei1 rou4 shi2 bi3 。
- rui4 fang1 sui1 zi4 yu3 zao2 guai1 ， ping2 jie2 na4 zhi1 shi4 lei2 chi3 。
- yi4 sheng1 hen4 wei4 shi2 jing1 zhou1 ， wan4 shi4 zheng4 xu1 zi1 bo2 shi3 。
- wang4 xing2 yi3 zi4 dao4 er3 ru3 ， lun4 shi4 he2 fang2 za2 chao2 xi4 。
- ren2 sheng1 yi2 xiao4 bu2 yi4 de2 ， mo4 qian3 zheng1 hang2 you3 gui1 yi4 。

## 注释

## 译文

## 赏析
