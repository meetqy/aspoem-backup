---
id: zhou-zi-zhi-shi-zai-xiang-sheng-ri-le-fu-san-shou-qi-san
title: 時宰相生日樂府三首  其三
titlePinyin: shi2 zai3 xiang4 sheng1 ri4 le4 fu3 san1 shou3     qi2 san1
titleSlug: shi-zai-xiang-sheng-ri-le-fu-san-shou-qi-san
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海上神仙不知數，無人觧說三山路。
- 舟中彷彿見霞裾，弱水波深不堪度。
- 青天那得白日昇，仁能愛物功乃成。
- 秦漢之君俱好武，枉從方士求長生。
- 從來定亂必以戰，公以不戰爲中興。
- 兩朝歲活數百萬，報公福祿知難名。
- 只今潭潭開二府，富貴如山澤如雨。
- 經殿時聞御幄香，日對清光接天語。
- 歸來下馬復過庭，一德樓邊柳陰舞。
- 天上頻移瑇瑁筵，瓊漿賜酒如流泉。
- 盛事傳觀作圖畫，蕊珠何處求羣仙。
- 皇天報德何時足，政恐天心似人欲。
- 會從四世數五公，何止長年是公福。

## 拼音

- hai3 shang4 shen2 xian1 bu4 zhi1 shu4 ， wu2 ren2 jie3 shuo1 san1 shan1 lu4 。
- zhou1 zhong1 pang2 fu2 jian4 xia2 ju1 ， ruo4 shui3 bo1 shen1 bu4 kan1 du4 。
- qing1 tian1 na4 de2 bai2 ri4 sheng1 ， ren2 neng2 ai4 wu4 gong1 nai3 cheng2 。
- qin2 han4 zhi1 jun1 ju4 hao3 wu3 ， wang3 cong2 fang1 shi4 qiu2 chang2 sheng1 。
- cong2 lai2 ding4 luan4 bi4 yi3 zhan4 ， gong1 yi3 bu2 zhan4 wei2 zhong1 xing1 。
- liang3 chao2 sui4 huo2 shu4 bai3 wan4 ， bao4 gong1 fu2 lu4 zhi1 nan2 ming2 。
- zhi1 jin1 tan2 tan2 kai1 er4 fu3 ， fu4 gui4 ru2 shan1 ze2 ru2 yu3 。
- jing1 dian4 shi2 wen2 yu4 wo4 xiang1 ， ri4 dui4 qing1 guang1 jie1 tian1 yu3 。
- gui1 lai2 xia4 ma3 fu4 guo4 ting2 ， yi4 de2 lou2 bian1 liu3 yin1 wu3 。
- tian1 shang4 bin1 yi2 dai4 mao4 yan2 ， qiong2 jiang1 ci4 jiu3 ru2 liu2 quan2 。
- sheng4 shi4 chuan2 guan1 zuo4 tu2 hua4 ， rui3 zhu1 he2 chu3 qiu2 qun2 xian1 。
- huang2 tian1 bao4 de2 he2 shi2 zu2 ， zheng4 kong3 tian1 xin1 si4 ren2 yu4 。
- hui4 cong2 si4 shi4 shu4 wu3 gong1 ， he2 zhi3 chang2 nian2 shi4 gong1 fu2 。

## 注释

## 译文

## 赏析
