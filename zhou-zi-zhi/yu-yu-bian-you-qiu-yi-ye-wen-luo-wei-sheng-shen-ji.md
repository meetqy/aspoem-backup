---
id: zhou-zi-zhi-yu-yu-bian-you-qiu-yi-ye-wen-luo-wei-sheng-shen-ji
title: 雨餘便有秋意夜聞絡緯聲甚急
titlePinyin: yu3 yu2 bian4 you3 qiu1 yi4 ye4 wen2 luo4 wei3 sheng1 shen4 ji2
titleSlug: yu-yu-bian-you-qiu-yi-ye-wen-luo-wei-sheng-shen-ji
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝來三尺雨，一灑遍原隰。
- 秋風掃快霽，凉氣便相襲。
- 幽人倚寒窗，睡眼已生澀。
- 淅瀝聞井梧，風枝擺餘濕。
- 推枕夜未央，牽幌月還入。
- 凄然裘褐念，感此絡緯泣。
- 嗟我豈不知，索衣寒無及。
- 家機臥空軸，麻縷無可緝。
- 殷勤語秋蟲，相煎何太急。
- 誰能太早計，不死會當給。
- 吾言甚酸寒，不足勞掇拾。
- 書之示二豪，以當一笑集。

## 拼音

- chao2 lai2 san1 chi3 yu3 ， yi4 sa3 bian4 yuan2 xi2 。
- qiu1 feng1 sao3 kuai4 ji4 ， liang2 qi4 bian4 xiang1 xi2 。
- you1 ren2 yi3 han2 chuang1 ， shui4 yan3 yi3 sheng1 se4 。
- xi1 li4 wen2 jing3 wu2 ， feng1 zhi1 bai3 yu2 shi1 。
- tui1 zhen3 ye4 wei4 yang1 ， qian1 huang3 yue4 huan2 ru4 。
- qi1 ran2 qiu2 he4 nian4 ， gan3 ci3 luo4 wei3 qi4 。
- jie1 wo3 qi3 bu4 zhi1 ， suo3 yi1 han2 wu2 ji2 。
- jia1 ji1 wo4 kong1 zhou2 ， ma2 lü3 wu2 ke3 ji2 。
- yin1 qin2 yu3 qiu1 chong2 ， xiang1 jian1 he2 tai4 ji2 。
- shui2 neng2 tai4 zao3 ji4 ， bu4 si3 hui4 dang1 gei3 。
- wu2 yan2 shen4 suan1 han2 ， bu4 zu2 lao2 duo1 shi2 。
- shu1 zhi1 shi4 er4 hao2 ， yi3 dang1 yi2 xiao4 ji2 。

## 注释

## 译文

## 赏析
