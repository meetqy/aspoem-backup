---
id: zhou-zi-zhi-song-lu-xia-qing-lu-dang-shi-qi-guan-er-chu-jia-jin-wei-dao-shi
title: 送吕霞卿吕當世棄官而出家今爲道士
titlePinyin: song4 lü3 xia2 qing1 lü3 dang1 shi4 qi4 guan1 er2 chu1 jia1 jin1 wei2 dao4 shi0
titleSlug: song-lu-xia-qing-lu-dang-shi-qi-guan-er-chu-jia-jin-wei-dao-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 得錢夢穢官夢屍，等爲臭腐焉用爲。
- 世人愛官如愛命，君獨棄官如棄泥。
- 道人胸中少荆棘，一色但種棗與梨。
- 華名自毁不足取，高位疾顛無乃危。
- 魚須忽復入君手，三命循牆急須走。
- 朝持玉磬誦琅函，夜着黄冠朝北斗。
- 天上雲車久未來，壺中日月空長久。
- 吳山楚澤兩西東，與子一笑殊匆匆。
- 會當握手五百載，摩挲金狄還相逢。

## 拼音

- de2 qian2 meng4 hui4 guan1 meng4 shi1 ， deng3 wei2 chou4 fu3 yan1 yong4 wei2 。
- shi4 ren2 ai4 guan1 ru2 ai4 ming4 ， jun1 du2 qi4 guan1 ru2 qi4 ni2 。
- dao4 ren2 xiong1 zhong1 shao3 jing1 ji2 ， yi2 se4 dan4 zhong3 zao3 yu3 li2 。
- hua2 ming2 zi4 hui3 bu4 zu2 qu3 ， gao1 wei4 ji2 dian1 wu2 nai3 wei1 。
- yu2 xu1 hu1 fu4 ru4 jun1 shou3 ， san1 ming4 xun2 qiang2 ji2 xu1 zou3 。
- chao2 chi2 yu4 qing4 song4 lang2 han2 ， ye4 zhe0 huang2 guan1 chao2 bei3 dou3 。
- tian1 shang4 yun2 ju1 jiu3 wei4 lai2 ， hu2 zhong1 ri4 yue4 kong1 chang2 jiu3 。
- wu2 shan1 chu3 ze2 liang3 xi1 dong1 ， yu3 zi3 yi2 xiao4 shu1 cong1 cong1 。
- hui4 dang1 wo4 shou3 wu3 bai3 zai4 ， mo2 suo1 jin1 di2 huan2 xiang1 feng2 。

## 注释

## 译文

## 赏析
