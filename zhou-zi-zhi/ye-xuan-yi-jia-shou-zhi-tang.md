---
id: zhou-zi-zhi-ye-xuan-yi-jia-shou-zhi-tang
title: 葉宣義家壽祉堂
titlePinyin: ye4 xuan1 yi4 jia1 shou4 zhi3 tang2
titleSlug: ye-xuan-yi-jia-shou-zhi-tang
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吉人爲善天所彰，效有遲速理則常。
- 葉侯天驥少未驤，讀書過眼下十行。
- 易如翻水成文章，學既日富名日昌。
- 謂取富貴如探囊，當時餘子皆擅場，呼不成盧空繞牀。
- 直氣勇决何可當，買田築室龍池陽。
- 夜光穿屋萬丈長，人言家有明珠雙。
- 青衫歸侍讌几傍，仿彿月中丹桂香。
- 要看玉樹爭芬芳，擊鮮不羨游諸郎。
- 大裘執玉郊圓蒼，厖恩厚澤均四方。
- 翁年九十鬢不霜，錫以命服閭里光。
- 門前賀客俱奔忙，手持牛酒填康莊。
- 遂摘天語名公堂，不須靈壽扶徜徉。
- 高文戞玉鳴琳瑯，省郎言語如君房。
- 天公報德殊未央，傳家奕葉壽且康。
- 王母晝着雲錦裳，麻姑行酒傾瓊漿。
- 壺中日永醉玉觴，赤松黄石相扶將。

## 拼音

- ji2 ren2 wei2 shan4 tian1 suo3 zhang1 ， xiao4 you3 chi2 su4 li3 ze2 chang2 。
- ye4 hou2 tian1 ji4 shao3 wei4 xiang1 ， du2 shu1 guo4 yan3 xia4 shi2 xing2 。
- yi4 ru2 fan1 shui3 cheng2 wen2 zhang1 ， xue2 ji4 ri4 fu4 ming2 ri4 chang1 。
- wei4 qu3 fu4 gui4 ru2 tan4 nang2 ， dang1 shi2 yu2 zi3 jie1 shan4 chang3 ， hu1 bu4 cheng2 lu2 kong1 rao4 chuang2 。
- zhi2 qi4 yong3 jue2 he2 ke3 dang1 ， mai3 tian2 zhu4 shi4 long2 chi2 yang2 。
- ye4 guang1 chuan1 wu1 wan4 zhang4 chang2 ， ren2 yan2 jia1 you3 ming2 zhu1 shuang1 。
- qing1 shan1 gui1 shi4 yan4 ji3 bang4 ， fang3 fu2 yue4 zhong1 dan1 gui4 xiang1 。
- yao4 kan4 yu4 shu4 zheng1 fen1 fang1 ， ji1 xian1 bu2 xian4 you2 zhu1 lang2 。
- da4 qiu2 zhi2 yu4 jiao1 yuan2 cang1 ， mang2 en1 hou4 ze2 jun1 si4 fang1 。
- weng1 nian2 jiu3 shi2 bin4 bu4 shuang1 ， xi1 yi3 ming4 fu2 lü2 li3 guang1 。
- men2 qian2 he4 ke4 ju4 ben1 mang2 ， shou3 chi2 niu2 jiu3 tian2 kang1 zhuang1 。
- sui4 zhai1 tian1 yu3 ming2 gong1 tang2 ， bu4 xu1 ling2 shou4 fu2 chang2 yang2 。
- gao1 wen2 jia2 yu4 ming2 lin2 lang2 ， sheng3 lang2 yan2 yu3 ru2 jun1 fang2 。
- tian1 gong1 bao4 de2 shu1 wei4 yang1 ， chuan2 jia1 yi4 ye4 shou4 qie3 kang1 。
- wang2 mu3 zhou4 zhe0 yun2 jin3 shang0 ， ma2 gu1 xing2 jiu3 qing1 qiong2 jiang1 。
- hu2 zhong1 ri4 yong3 zui4 yu4 shang1 ， chi4 song1 huang2 shi2 xiang1 fu2 jiang1 。

## 注释

## 译文

## 赏析
