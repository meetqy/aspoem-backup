---
id: shi-zheng-jue-xuan-he-jia-chen-san-yue-san-ri-shan-gu-si-ou-cheng-shi-shi-yu-xia-chang-lu-ye
title: 宣和甲辰三月三日山谷寺偶成是時欲下長蘆也
titlePinyin: xuan1 he2 jia3 chen2 san1 yue4 san1 ri4 shan1 gu3 si4 ou3 cheng2 shi4 shi2 yu4 xia4 chang2 lu2 ye3
titleSlug: xuan-he-jia-chen-san-yue-san-ri-shan-gu-si-ou-cheng-shi-shi-yu-xia-chang-lu-ye
author: 釋正覺
authorPinyin: shi4 zheng4 jue2
authorSlug: shi-zheng-jue
dynasty: 唐
dynastyPinyin: tang2
dynastySlug: tang
tags: []
---

## 正文

- 溫風在山谷，青紫班芳妍。
- 浩然春公心，不作彼此偏。
- 其來初無像，榮事亦自然。
- 雲容淡如鶴，草色齊膩煙。
- 竹萌裹豹袴，蕨茁引兒拳。
- 盤箸富可喜，齒頰甘亦便。
- 山水濯塵念，風雲會前緣。
- 葦江懷道人，擁衆幾兩千。
- 頂門眼照世，胸中海吞川。
- 同雛丹山巢，羽成各翔遷。
- 而今欲住集，相見而忘年。
- 執鞭驅並駕，未愧無綵韉。
- 白鷗行作伍，水蔬對烹煎。
- 撫摩青石牛，不得陪高眠。
- 將趨皖口市，就買莎郎船。
- 回首謝諸祖，覺法吾所天。
- 慧燈耿不夜，心花芳枝聯。
- 後日兒孫輩，莫怪森羅前。

## 拼音

- wen1 feng1 zai4 shan1 gu3 ， qing1 zi3 ban1 fang1 yan2 。
- hao4 ran2 chun1 gong1 xin1 ， bu2 zuo4 bi3 ci3 pian1 。
- qi2 lai2 chu1 wu2 xiang4 ， rong2 shi4 yi4 zi4 ran2 。
- yun2 rong2 dan4 ru2 he4 ， cao3 se4 qi2 ni4 yan1 。
- zhu2 meng2 guo3 bao4 ku4 ， jue2 zhuo2 yin3 er2 quan2 。
- pan2 zhu4 fu4 ke3 xi3 ， chi3 jia2 gan1 yi4 bian4 。
- shan1 shui3 zhuo2 chen2 nian4 ， feng1 yun2 hui4 qian2 yuan2 。
- wei3 jiang1 huai2 dao4 ren2 ， yong1 zhong4 ji1 liang3 qian1 。
- ding3 men2 yan3 zhao4 shi4 ， xiong1 zhong1 hai3 tun1 chuan1 。
- tong2 chu2 dan1 shan1 chao2 ， yu3 cheng2 ge4 xiang2 qian1 。
- er2 jin1 yu4 zhu4 ji2 ， xiang1 jian4 er2 wang4 nian2 。
- zhi2 bian1 qu1 bing4 jia4 ， wei4 kui4 wu2 cai3 jian1 。
- bai2 ou1 xing2 zuo4 wu3 ， shui3 shu1 dui4 peng1 jian1 。
- fu3 mo2 qing1 shi2 niu2 ， bu4 de2 pei2 gao1 mian2 。
- jiang1 qu1 wan3 kou3 shi4 ， jiu4 mai3 sha1 lang2 chuan2 。
- hui2 shou3 xie4 zhu1 zu3 ， jue2 fa3 wu2 suo3 tian1 。
- hui4 deng1 geng3 bu2 ye4 ， xin1 hua1 fang1 zhi1 lian2 。
- hou4 ri4 er2 sun1 bei4 ， mo4 guai4 sen1 luo2 qian2 。

## 注释

## 译文

## 赏析
