---
id: hu-zhi-dao-chu-yang-gu
title: 初暘谷
titlePinyin: chu1 yang2 gu3
titleSlug: chu-yang-gu
author: 胡志道
authorPinyin: hu2 zhi4 dao4
authorSlug: hu-zhi-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山嵐鬰蒼蒼，溪水流浩浩。
- 紛然世上人，換易如秋草。
- 奇哉三洞天，連路極深窈。
- 陽崖射朝曦，先見扶桑曉。
- 誰能餐九華，顔色端使好。
- 仙翁蟬蛻去，遺迹不可考。
- 我來愜登臨，幽事費尋討。
- 悲嘯聞澗猿，啁哳聽啼鳥。
- 平生憤懣臆，到此始一掃。
- 行將袖手版，汗漫游八表。

## 拼音

- shan1 lan2 yu4 cang1 cang1 ， xi1 shui3 liu2 hao4 hao4 。
- fen1 ran2 shi4 shang4 ren2 ， huan4 yi4 ru2 qiu1 cao3 。
- qi2 zai1 san1 dong4 tian1 ， lian2 lu4 ji2 shen1 yao3 。
- yang2 ya2 she4 chao2 xi1 ， xian1 jian4 fu2 sang1 xiao3 。
- shui2 neng2 can1 jiu3 hua2 ， yan2 se4 duan1 shi3 hao3 。
- xian1 weng1 chan2 tui4 qu4 ， yi2 ji4 bu4 ke3 kao3 。
- wo3 lai2 qie4 deng1 lin2 ， you1 shi4 fei4 xun2 tao3 。
- bei1 xiao4 wen2 jian4 yuan2 ， zhou1 zha1 ting1 ti2 niao3 。
- ping2 sheng1 fen4 men4 yi4 ， dao4 ci3 shi3 yi4 sao3 。
- xing2 jiang1 xiu4 shou3 ban3 ， han4 man4 you2 ba1 biao3 。

## 注释

## 译文

## 赏析
