---
id: yan-yu-song-dai-shi-zhi-gui-tian-tai-ge
title: 送戴式之歸天台歌
titlePinyin: song4 dai4 shi4 zhi1 gui1 tian1 tai2 ge1
titleSlug: song-dai-shi-zhi-gui-tian-tai-ge
author: 嚴羽
authorPinyin: yan2 yu3
authorSlug: yan-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾聞天台華頂連石橋，石橋巉絕橫煙霄。
- 下有滄溟萬折之波濤，上有赤城千丈之霞標。
- 峰懸磴斷杳莫測，中有石屏古仙客。
- 吟窺混沌愁天公，醉飲扶桑泣龍伯。
- 適來何事遊人閒，飄颻八極尋名山。
- 三花樹下一相見，笑我蕭颯風沙顔。
- 手持玉杯酌我酒，付我新詩五百首。
- 共結天邊汗漫遊，重論方外雲霞友。
- 海內詩名今數誰，羣賢翕沓爭相推。
- 胸襟浩蕩氣蕭爽，豁如洞庭笠澤月。
- 寒空萬里雲開時，人生聚散何超忽，愁折瑶華贈君別。
- 君騎白鹿歸仙山，我亦扁舟向吳越。
- 明日憑高一望君，江花滿眼愁氛氳。
- 天長地闊不可見，空有相思寄海雲。

## 拼音

- wu2 wen2 tian1 tai2 hua2 ding3 lian2 shi2 qiao2 ， shi2 qiao2 chan2 jue2 heng2 yan1 xiao1 。
- xia4 you3 cang1 ming2 wan4 zhe2 zhi1 bo1 tao1 ， shang4 you3 chi4 cheng2 qian1 zhang4 zhi1 xia2 biao1 。
- feng1 xuan2 deng4 duan4 yao3 mo4 ce4 ， zhong1 you3 shi2 ping2 gu3 xian1 ke4 。
- yin2 kui1 hun4 dun4 chou2 tian1 gong1 ， zui4 yin3 fu2 sang1 qi4 long2 bo2 。
- shi4 lai2 he2 shi4 you2 ren2 xian2 ， piao1 yao2 ba1 ji2 xun2 ming2 shan1 。
- san1 hua1 shu4 xia4 yi4 xiang1 jian4 ， xiao4 wo3 xiao1 sa4 feng1 sha1 yan2 。
- shou3 chi2 yu4 bei1 zhuo2 wo3 jiu3 ， fu4 wo3 xin1 shi1 wu3 bai3 shou3 。
- gong4 jie2 tian1 bian1 han4 man4 you2 ， zhong4 lun4 fang1 wai4 yun2 xia2 you3 。
- hai3 nei4 shi1 ming2 jin1 shu4 shui2 ， qun2 xian2 xi1 ta4 zheng1 xiang1 tui1 。
- xiong1 jin1 hao4 dang4 qi4 xiao1 shuang3 ， huo1 ru2 dong4 ting2 li4 ze2 yue4 。
- han2 kong1 wan4 li3 yun2 kai1 shi2 ， ren2 sheng1 ju4 san4 he2 chao1 hu1 ， chou2 zhe2 yao2 hua2 zeng4 jun1 bie2 。
- jun1 qi2 bai2 lu4 gui1 xian1 shan1 ， wo3 yi4 pian1 zhou1 xiang4 wu2 yue4 。
- ming2 ri4 ping2 gao1 yi1 wang4 jun1 ， jiang1 hua1 man3 yan3 chou2 fen1 yun1 。
- tian1 chang2 di4 kuo4 bu4 ke3 jian4 ， kong1 you3 xiang1 si1 ji4 hai3 yun2 。

## 注释

## 译文

## 赏析
