---
id: yan-yu-zeng-lu-zhong-xiang
title: 贈呂仲祥
titlePinyin: zeng4 lü3 zhong4 xiang2
titleSlug: zeng-lu-zhong-xiang
author: 嚴羽
authorPinyin: yan2 yu3
authorSlug: yan-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲中誦招隠，高卧閑琴尊。
- 忽有呂夫子，清晨叩我門。
- 夫子忠烈後，家聲四海聞。
- 神交三十載，方此挹清芬。
- 吾道識宗主，文章詔討論。
- 期我名山遊，招我出塵紛。
- 伊余抱病久，局促滯中園。
- 平生海嶽交，零落今誰存。
- 今日對夫子，使我開心魂。
- 忽覺此身去，萬里如空雲。
- 已見赤城霞，疑聞天姥猨。
- 世道久崩迫，誰將玄化分。
- 濛濛六合閒，莽莽塵沙昏。
- 所以賢達士，甘將麋鹿羣。
- 終欲從夫子，超然淩紫氛。
- 松閒兩白鶴，爾實聞斯言。

## 拼音

- yun2 zhong1 song4 zhao1 yin3 ， gao1 wo4 xian2 qin2 zun1 。
- hu1 you3 lü3 fu1 zi3 ， qing1 chen2 kou4 wo3 men2 。
- fu1 zi3 zhong1 lie4 hou4 ， jia1 sheng1 si4 hai3 wen2 。
- shen2 jiao1 san1 shi2 zai4 ， fang1 ci3 yi4 qing1 fen1 。
- wu2 dao4 shi2 zong1 zhu3 ， wen2 zhang1 zhao4 tao3 lun4 。
- qi1 wo3 ming2 shan1 you2 ， zhao1 wo3 chu1 chen2 fen1 。
- yi1 yu2 bao4 bing4 jiu3 ， ju2 cu4 zhi4 zhong1 yuan2 。
- ping2 sheng1 hai3 yue4 jiao1 ， ling2 luo4 jin1 shui2 cun2 。
- jin1 ri4 dui4 fu1 zi3 ， shi3 wo3 kai1 xin1 hun2 。
- hu1 jue2 ci3 shen1 qu4 ， wan4 li3 ru2 kong1 yun2 。
- yi3 jian4 chi4 cheng2 xia2 ， yi2 wen2 tian1 lao3 yuan2 。
- shi4 dao4 jiu3 beng1 po4 ， shui2 jiang1 xuan2 hua4 fen1 。
- meng2 meng2 liu4 he2 xian2 ， mang3 mang3 chen2 sha1 hun1 。
- suo3 yi3 xian2 da2 shi4 ， gan1 jiang1 mi2 lu4 qun2 。
- zhong1 yu4 cong2 fu1 zi3 ， chao1 ran2 ling2 zi3 fen1 。
- song1 xian2 liang3 bai2 he4 ， er3 shi2 wen2 si1 yan2 。

## 注释

## 译文

## 赏析
