---
id: xing-ju-shi-ji-chen-lu-chang
title: 寄陳履常
titlePinyin: ji4 chen2 lü3 chang2
titleSlug: ji-chen-lu-chang
author: 邢居實
authorPinyin: xing2 ju1 shi2
authorSlug: xing-ju-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十年客京洛，衣袂多黄塵。
- 所交盡才彥，唯子情相親。
- 會合能幾日，歡樂何遽央。
- 春風東北來，飄我西南翔。
- 驪駒已在門，白日行且晚。
- 停觴不能飲，將去更復返。
- 把腕捋髭鬚，悲啼類兒女。
- 人生非鹿豕，安得常羣聚。
- 朝別河上梁，暮涉關山道。
- 匹馬逐飛蓬，離恨如春草。
- 去去日已遠，行行淚橫臉。
- 昨日同袍友，今朝異鄉客。
- 來時城南陌，始見梅花白。
- 回首漢江頭，黄梅已堪摘。
- 杖策登高城，極目迥千里。
- 落日下青山，但見白雲起。
- 遠望豈當歸，長歌涕如雨。
- 歸心如明月，幽夢過潁汝。
- 抱膝長相思，故人安可見。
- 忽枉數行書，彷彿如對面。
- 紛紜輦轂下，冠蓋爭馳逐。
- 吹噓多賢豪，肯復念幽獨。
- 空齋聽夜雨，深竹聞子規。
- 此情不可道，此心君詎知。

## 拼音

- shi2 nian2 ke4 jing1 luo4 ， yi1 mei4 duo1 huang2 chen2 。
- suo3 jiao1 jin4 cai2 yan4 ， wei2 zi3 qing2 xiang1 qin1 。
- hui4 he2 neng2 ji1 ri4 ， huan1 le4 he2 ju4 yang1 。
- chun1 feng1 dong1 bei3 lai2 ， piao1 wo3 xi1 nan2 xiang2 。
- li2 ju1 yi3 zai4 men2 ， bai2 ri4 xing2 qie3 wan3 。
- ting2 shang1 bu4 neng2 yin3 ， jiang1 qu4 geng4 fu4 fan3 。
- ba3 wan4 lü3 zi1 xu1 ， bei1 ti2 lei4 er2 nü3 。
- ren2 sheng1 fei1 lu4 shi3 ， an1 de2 chang2 qun2 ju4 。
- chao2 bie2 he2 shang4 liang2 ， mu4 she4 guan1 shan1 dao4 。
- pi3 ma3 zhu2 fei1 peng2 ， li2 hen4 ru2 chun1 cao3 。
- qu4 qu4 ri4 yi3 yuan3 ， hang2 hang2 lei4 heng2 lian3 。
- zuo2 ri4 tong2 pao2 you3 ， jin1 zhao1 yi4 xiang1 ke4 。
- lai2 shi2 cheng2 nan2 mo4 ， shi3 jian4 mei2 hua1 bai2 。
- hui2 shou3 han4 jiang1 tou2 ， huang2 mei2 yi3 kan1 zhai1 。
- zhang4 ce4 deng1 gao1 cheng2 ， ji2 mu4 jiong3 qian1 li3 。
- luo4 ri4 xia4 qing1 shan1 ， dan4 jian4 bai2 yun2 qi3 。
- yuan3 wang4 qi3 dang1 gui1 ， chang2 ge1 ti4 ru2 yu3 。
- gui1 xin1 ru2 ming2 yue4 ， you1 meng4 guo4 ying3 ru3 。
- bao4 xi1 chang2 xiang1 si1 ， gu4 ren2 an1 ke3 jian4 。
- hu1 wang3 shu4 xing2 shu1 ， pang2 fu2 ru2 dui4 mian4 。
- fen1 yun2 nian3 gu3 xia4 ， guan1 gai4 zheng1 chi2 zhu2 。
- chui1 xu1 duo1 xian2 hao2 ， ken3 fu4 nian4 you1 du2 。
- kong1 zhai1 ting1 ye4 yu3 ， shen1 zhu2 wen2 zi3 gui1 。
- ci3 qing2 bu4 ke3 dao4 ， ci3 xin1 jun1 ju4 zhi1 。

## 注释

## 译文

## 赏析
