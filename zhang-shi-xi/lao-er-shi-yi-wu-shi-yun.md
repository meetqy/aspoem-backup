---
id: zhang-shi-xi-lao-er-shi-yi-wu-shi-yun
title: 老兒詩亦五十韻
titlePinyin: lao3 er2 shi1 yi4 wu3 shi2 yun4
titleSlug: lao-er-shi-yi-wu-shi-yun
author: 張師錫
authorPinyin: zhang1 shi1 xi1
authorSlug: zhang-shi-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鬢髮盡皤然，眉分白雪鮮。
- 週遮延客話，傴僂抱孫憐。
- 無病常供粥，非寒亦衣綿。
- 假溫衾擁背，借力仗搘肩。
- 貌比三峰客，年過四皓仙。
- 喚方離枕上，扶始到門前。
- 毎愛烹山茗，常嫌飣石蓮。
- 耳聾如塞纊，眼暗似籠烟。
- 宴坐羸憑几，乘騎困嚲鞭。
- 頭搖如轉旋，唇動若抽牽。
- 骨冷愁離火，牙疼怯漱泉。
- 形骸將就木，嚢槖尚貪錢。
- 膠睫乾眵綴，黏髭冷涕懸。
- 披裘腰懶繫，濯手袖慵揎。
- 擡舉衣頻喚，扶持藥屢煎。
- 坐多茵易破，行少履難穿。
- 喜婢裁裙布，嗔妻買粉鈿。
- 房教深下幕，牀遣厚鋪氈。
- 琴聽憐三樂，圖張笑七賢。
- 看嫌經字小，敲磬喜聲圓。
- 食罷羹流袂，杯餘酒带涎。
- 樂來須遣罷，醫到久相延。
- 裹帽縱横掠，梳頭取次纒。
- 長吁思往事，多感聽哀絃。
- 氣注腰還重，風牽口便偏。
- 墓松先遣種，誌石預教鐫。
- 客到惟求藥，僧來忽問禪。
- 養茶懸竈壁，曬艾曝簷椽。
- 怒僕空睜眼，嗔兒謾握拳。
- 心驚嫌蹴踘，脚軟怕秋千。
- 局縮同寒狖，摧豗似飽鳶。
- 觀瞻多目眩，牽動即頭旋。
- 女嫁求紅燭，男婚乞綵牋。
- 已聞捐几杖，寧更佩韋弦。
- 賓客身非與，兒孫事已傳。
- 養和屏作伴，如意拂相連。
- 久棄登山屐，惟存負郭田。
- 呻吟朝不樂，展轉夜無眠。
- 呼稚臨床畔，看書就枕邊。
- 冷疑懷貯水，虚訝耳聞蟬。
- 束帛非無分，安車信有緣。
- 伏生甘坐末，絳老讓行先。
- 拘急將風夜，昏沈欲雨天。
- 雞皮塵漸漬，齯齒食頻填。
- 毎憶居郎署，常思釣渭川。
- 喜逢迎佛會，羞赴賞花筵。
- 徑狹容移檻，階危索減磚。
- 好生焚鳥網，惡殺拆漁船。
- 既感桑榆日，常嗟蒲柳年。
- 長思當弱冠，悔不剩狂顛。

## 拼音

- bin4 fa4 jin4 po2 ran2 ， mei2 fen1 bai2 xue3 xian1 。
- zhou1 zhe1 yan2 ke4 hua4 ， yu3 lü3 bao4 sun1 lian2 。
- wu2 bing4 chang2 gong4 zhou1 ， fei1 han2 yi4 yi1 mian2 。
- jia3 wen1 qin1 yong1 bei4 ， jie4 li4 zhang4 zhi1 jian1 。
- mao4 bi3 san1 feng1 ke4 ， nian2 guo4 si4 hao4 xian1 。
- huan4 fang1 li2 zhen3 shang4 ， fu2 shi3 dao4 men2 qian2 。
- mei3 ai4 peng1 shan1 ming2 ， chang2 xian2 ding4 shi2 lian2 。
- er3 long2 ru2 sai1 kuang4 ， yan3 an4 si4 long2 yan1 。
- yan4 zuo4 lei2 ping2 ji3 ， cheng2 qi2 kun4 duo3 bian1 。
- tou2 yao2 ru2 zhuan3 xuan2 ， chun2 dong4 ruo4 chou1 qian1 。
- gu3 leng3 chou2 li2 huo3 ， ya2 teng2 qie4 shu4 quan2 。
- xing2 hai2 jiang1 jiu4 mu4 ， nang2 tuo2 shang4 tan1 qian2 。
- jiao1 jie2 qian2 chi1 zhui4 ， nian2 zi1 leng3 ti4 xuan2 。
- pi1 qiu2 yao1 lan3 xi4 ， zhuo2 shou3 xiu4 yong1 xuan1 。
- tai2 ju3 yi1 bin1 huan4 ， fu2 chi2 yao4 lü3 jian1 。
- zuo4 duo1 yin1 yi4 po4 ， xing2 shao3 lü3 nan2 chuan1 。
- xi3 bi4 cai2 qun2 bu4 ， chen1 qi1 mai3 fen3 dian4 。
- fang2 jiao4 shen1 xia4 mu4 ， chuang2 qian3 hou4 pu1 zhan1 。
- qin2 ting1 lian2 san1 le4 ， tu2 zhang1 xiao4 qi1 xian2 。
- kan4 xian2 jing1 zi4 xiao3 ， qiao1 qing4 xi3 sheng1 yuan2 。
- shi2 ba4 geng1 liu2 mei4 ， bei1 yu2 jiu3 dai4 xian2 。
- le4 lai2 xu1 qian3 ba4 ， yi1 dao4 jiu3 xiang1 yan2 。
- guo3 mao4 zong4 heng2 lüe4 ， shu1 tou2 qu3 ci4 chan2 。
- chang2 xu1 si1 wang3 shi4 ， duo1 gan3 ting1 ai1 xian2 。
- qi4 zhu4 yao1 huan2 zhong4 ， feng1 qian1 kou3 bian4 pian1 。
- mu4 song1 xian1 qian3 zhong3 ， zhi4 shi2 yu4 jiao4 juan1 。
- ke4 dao4 wei2 qiu2 yao4 ， seng1 lai2 hu1 wen4 shan4 。
- yang3 cha2 xuan2 zao4 bi4 ， shai4 ai4 pu4 yan2 chuan2 。
- nu4 pu2 kong1 zheng1 yan3 ， chen1 er2 man2 wo4 quan2 。
- xin1 jing1 xian2 cu4 ju1 ， jiao3 ruan3 pa4 qiu1 qian1 。
- ju2 suo1 tong2 han2 you4 ， cui1 hui1 si4 bao3 yuan1 。
- guan1 zhan1 duo1 mu4 xuan4 ， qian1 dong4 ji2 tou2 xuan2 。
- nü3 jia4 qiu2 hong2 zhu2 ， nan2 hun1 qi3 cai3 jian1 。
- yi3 wen2 juan1 ji3 zhang4 ， ning2 geng4 pei4 wei2 xian2 。
- bin1 ke4 shen1 fei1 yu3 ， er2 sun1 shi4 yi3 chuan2 。
- yang3 he2 ping2 zuo4 ban4 ， ru2 yi4 fu2 xiang1 lian2 。
- jiu3 qi4 deng1 shan1 ji1 ， wei2 cun2 fu4 guo1 tian2 。
- shen1 yin2 chao2 bu2 le4 ， zhan3 zhuan3 ye4 wu2 mian2 。
- hu1 zhi4 lin2 chuang2 pan4 ， kan4 shu1 jiu4 zhen3 bian1 。
- leng3 yi2 huai2 zhu4 shui3 ， xu1 ya4 er3 wen2 chan2 。
- shu4 bo2 fei1 wu2 fen1 ， an1 ju1 xin4 you3 yuan2 。
- fu2 sheng1 gan1 zuo4 mo4 ， jiang4 lao3 rang4 xing2 xian1 。
- ju1 ji2 jiang1 feng1 ye4 ， hun1 shen3 yu4 yu3 tian1 。
- ji1 pi2 chen2 jian4 zi4 ， ni2 chi3 shi2 bin1 tian2 。
- mei3 yi4 ju1 lang2 shu3 ， chang2 si1 diao4 wei4 chuan1 。
- xi3 feng2 ying2 fo2 hui4 ， xiu1 fu4 shang3 hua1 yan2 。
- jing4 xia2 rong2 yi2 jian4 ， jie1 wei1 suo3 jian3 zhuan1 。
- hao3 sheng1 fen2 niao3 wang3 ， e4 sha1 chai1 yu2 chuan2 。
- ji4 gan3 sang1 yu2 ri4 ， chang2 jie1 pu2 liu3 nian2 。
- chang2 si1 dang1 ruo4 guan4 ， hui3 bu2 sheng4 kuang2 dian1 。

## 注释

## 译文

## 赏析
