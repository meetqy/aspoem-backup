---
id: hong-yan-you-ma-gu-shan-xian-du-guan
title: 遊麻姑山仙都觀
titlePinyin: you2 ma2 gu1 shan1 xian1 du1 guan1
titleSlug: you-ma-gu-shan-xian-du-guan
author: 洪炎
authorPinyin: hong2 yan2
authorSlug: hong-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 浥露出南郭，遵塗眄西嶺。
- 幽尋不憚遠，陟巘造殊境。
- 懸瀑瀉天路，高齋跨參井。
- 麻姑固神人，上下凌倒景。
- 逸駕不容追，遺蹤摶塵影。
- 仙壇獨巋然，蘚蝕此山頂。
- 古屋鳴鵂鶹，汙池浴蛙黽。
- 葛顔有異聞，源委邈難省。
- 空餘豐碑字，欻若猊驥騁。
- 永言賞心遇，所樂塵務屏。
- 濯纓欲師孔，斲鼻還思郢。
- 安得斯人徒，置論挈裘領。
- 聖真豈遠而，炯炯金在鑛。
- 九淵孕明月，七返閟神鼎。
- 至道如可求，汲深願修綆。

## 拼音

- yi4 lu4 chu1 nan2 guo1 ， zun1 tu2 mian3 xi1 ling3 。
- you1 xun2 bu2 dan4 yuan3 ， zhi4 yan3 zao4 shu1 jing4 。
- xuan2 pu4 xie4 tian1 lu4 ， gao1 zhai1 kua4 can1 jing3 。
- ma2 gu1 gu4 shen2 ren2 ， shang4 xia4 ling2 dao3 jing3 。
- yi4 jia4 bu4 rong2 zhui1 ， yi2 zong1 tuan2 chen2 ying3 。
- xian1 tan2 du2 kui1 ran2 ， xian3 shi2 ci3 shan1 ding3 。
- gu3 wu1 ming2 xiu1 liu2 ， wu1 chi2 yu4 wa1 min3 。
- ge3 yan2 you3 yi4 wen2 ， yuan2 wei3 miao3 nan2 sheng3 。
- kong1 yu2 feng1 bei1 zi4 ， chua1 ruo4 ni2 ji4 cheng3 。
- yong3 yan2 shang3 xin1 yu4 ， suo3 le4 chen2 wu4 ping2 。
- zhuo2 ying1 yu4 shi1 kong3 ， zhuo2 bi2 huan2 si1 ying3 。
- an1 de2 si1 ren2 tu2 ， zhi4 lun4 qie4 qiu2 ling3 。
- sheng4 zhen1 qi3 yuan3 er2 ， jiong3 jiong3 jin1 zai4 kuang4 。
- jiu3 yuan1 yun4 ming2 yue4 ， qi1 fan3 bi4 shen2 ding3 。
- zhi4 dao4 ru2 ke3 qiu2 ， ji2 shen1 yuan4 xiu1 geng3 。

## 注释

## 译文

## 赏析
