---
id: lin-xi-yi-shi-ding-lian-ju-tu
title: 石鼎聯句圖
titlePinyin: shi2 ding3 lian2 ju4 tu2
titleSlug: shi-ding-lian-ju-tu
author: 林希逸
authorPinyin: lin2 xi1 yi4
authorSlug: lin-xi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畫意不畫形，形勝意不足。
- 正如九方臯，相馬不相肉。
- 此筆誰爲之，繅藉以錦玉。
- 一几共三人，彌明喜師服。
- 賡酬夜何其，漏箭在銀燭。
- 誰如豕腹脹，誰作龍頭縮。
- 始胡爲頡頏，末胡爲屈伏。
- 彼既鼻撩天，避席徒局束。
- 去者俄翩然，二子睡正熟。
- 奓戶問童奴，曉雲凄古木。
- 質之昌黎篇，段段皆實錄。
- 用意豈不精，或者疑近俗。
- 我聞文章家，同工而異曲。
- 或如駿歷險，千里在一蹙。
- 或寸步不遺，句句必連屬。
- 在詩則樂天，在文則永叔。
- 畫品恐亦然，願言寶此軸。
- 毋使歎巧心，受嗤於拙目。

## 拼音

- hua4 yi4 bu2 hua4 xing2 ， xing2 sheng4 yi4 bu4 zu2 。
- zheng4 ru2 jiu3 fang1 gao1 ， xiang1 ma3 bu4 xiang1 rou4 。
- ci3 bi3 shui2 wei2 zhi1 ， sao1 jie4 yi3 jin3 yu4 。
- yi4 ji3 gong4 san1 ren2 ， mi2 ming2 xi3 shi1 fu2 。
- geng1 chou2 ye4 he2 qi2 ， lou4 jian4 zai4 yin2 zhu2 。
- shui2 ru2 shi3 fu4 zhang4 ， shui2 zuo4 long2 tou2 suo1 。
- shi3 hu2 wei2 jie2 hang2 ， mo4 hu2 wei2 qu1 fu2 。
- bi3 ji4 bi2 liao2 tian1 ， bi4 xi2 tu2 ju2 shu4 。
- qu4 zhe3 e2 pian1 ran2 ， er4 zi3 shui4 zheng4 shu2 。
- zha4 hu4 wen4 tong2 nu2 ， xiao3 yun2 qi1 gu3 mu4 。
- zhi4 zhi1 chang1 li2 pian1 ， duan4 duan4 jie1 shi2 lu4 。
- yong4 yi4 qi3 bu4 jing1 ， huo4 zhe3 yi2 jin4 su2 。
- wo3 wen2 wen2 zhang1 jia1 ， tong2 gong1 er2 yi4 qu3 。
- huo4 ru2 jun4 li4 xian3 ， qian1 li3 zai4 yi2 cu4 。
- huo4 cun4 bu4 bu4 yi2 ， ju4 ju4 bi4 lian2 shu3 。
- zai4 shi1 ze2 le4 tian1 ， zai4 wen2 ze2 yong3 shu1 。
- hua4 pin3 kong3 yi4 ran2 ， yuan4 yan2 bao3 ci3 zhou2 。
- wu2 shi3 tan4 qiao3 xin1 ， shou4 chi1 wu1 zhuo1 mu4 。

## 注释

## 译文

## 赏析
