---
id: lin-xi-yi-zhu-dian-qing-he-zhang-you-jie-mao-gu-qing-zhi-yu-xi-wei-gu-feng-yi-jue-zhi
title: 朱典卿和章有結茅孤青之語戲爲古風以絕之
titlePinyin: zhu1 dian3 qing1 he2 zhang1 you3 jie2 mao2 gu1 qing1 zhi1 yu3 xi4 wei2 gu3 feng1 yi3 jue2 zhi1
titleSlug: zhu-dian-qing-he-zhang-you-jie-mao-gu-qing-zhi-yu-xi-wei-gu-feng-yi-jue-zhi
author: 林希逸
authorPinyin: lin2 xi1 yi4
authorSlug: lin-xi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盥手捧詩神索索，高懷細把重抽繹。
- 冥心不覺有鬼知，消息漏傳到姑射。
- 箇中昨夜有使來，夢魂暗引飛雙腋。
- 樓高百尺錦戶開，中有一人猶岸幘。
- 低頭未敢問起居，自言我是壺仙客。
- 紫薇花下引笑歸，世緣已謝來茲宅。
- 雖然舊隠也未忘，離宮尚浸孤青碧。
- 側聆有客身姓朱，結茅準擬欺泉石。
- 山神火急報此間，移文便已回飛驛。
- 馮夷奏記奉指揮，嚴兵鎖斷青松壁。
- 公爲詩案有引連，歸到人間憑解釋。
- 云渠姓字在天衢，撿點不上幽人籍。
- 明年已著瑞鶴袍，浪言誰與飛鳬舄。
- 便令勳業了鼎彝，也莫迂我雲山迹。
- 宇宙如今况未清，經綸不任伊誰責。
- 更是蓬萊有新禁，巖扃不許金袍惜。
- 詩詞固然多孟浪，此事也須先禁格。
- 劃然驚覺汗滿身，捉筆書之窗已白。
- 請君從此莫戲談，恐有鬼神重聽得。

## 拼音

- guan4 shou3 peng3 shi1 shen2 suo3 suo3 ， gao1 huai2 xi4 ba3 zhong4 chou1 yi4 。
- ming2 xin1 bu4 jue2 you3 gui3 zhi1 ， xiao1 xi0 lou4 chuan2 dao4 gu1 she4 。
- ge4 zhong1 zuo2 ye4 you3 shi3 lai2 ， meng4 hun2 an4 yin3 fei1 shuang1 ye4 。
- lou2 gao1 bai3 chi3 jin3 hu4 kai1 ， zhong1 you3 yi4 ren2 you2 an4 ze2 。
- di1 tou2 wei4 gan3 wen4 qi3 ju1 ， zi4 yan2 wo3 shi4 hu2 xian1 ke4 。
- zi3 wei1 hua1 xia4 yin3 xiao4 gui1 ， shi4 yuan2 yi3 xie4 lai2 zi1 zhai2 。
- sui1 ran2 jiu4 yin3 ye3 wei4 wang4 ， li2 gong1 shang4 jin4 gu1 qing1 bi4 。
- ce4 ling2 you3 ke4 shen1 xing4 zhu1 ， jie2 mao2 zhun3 ni3 qi1 quan2 shi2 。
- shan1 shen2 huo3 ji2 bao4 ci3 jian4 ， yi2 wen2 bian4 yi3 hui2 fei1 yi4 。
- feng2 yi2 zou4 ji4 feng4 zhi3 hui1 ， yan2 bing1 suo3 duan4 qing1 song1 bi4 。
- gong1 wei2 shi1 an4 you3 yin3 lian2 ， gui1 dao4 ren2 jian4 ping2 jie3 shi4 。
- yun2 qu2 xing4 zi4 zai4 tian1 qu2 ， jian3 dian3 bu2 shang4 you1 ren2 ji2 。
- ming2 nian2 yi3 zhu4 rui4 he4 pao2 ， lang4 yan2 shui2 yu3 fei1 fu2 xi4 。
- bian4 ling4 xun1 ye4 le0 ding3 yi2 ， ye3 mo4 yu1 wo3 yun2 shan1 ji4 。
- yu3 zhou4 ru2 jin1 kuang4 wei4 qing1 ， jing1 lun2 bu2 ren4 yi1 shui2 ze2 。
- geng4 shi4 peng2 lai2 you3 xin1 jin4 ， yan2 jiong1 bu4 xu1 jin1 pao2 xi1 。
- shi1 ci2 gu4 ran2 duo1 meng4 lang4 ， ci3 shi4 ye3 xu1 xian1 jin4 ge2 。
- hua2 ran2 jing1 jue2 han4 man3 shen1 ， zhuo1 bi3 shu1 zhi1 chuang1 yi3 bai2 。
- qing3 jun1 cong2 ci3 mo4 xi4 tan2 ， kong3 you3 gui3 shen2 zhong4 ting1 de2 。

## 注释

## 译文

## 赏析
