---
id: lin-xi-yi-luo-yun-gu-shi-ji-ba
title: 羅雲谷詩集跋
titlePinyin: luo2 yun2 gu3 shi1 ji2 ba2
titleSlug: luo-yun-gu-shi-ji-ba
author: 林希逸
authorPinyin: lin2 xi1 yi4
authorSlug: lin-xi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人間好詩不易得，江湖近事詩之厄。
- 梅花知己欠逋翁，明月論交無太白。
- 何人識盡谷中雲，將渠去作天南客。
- 鳳岡傳酒賦凝香，龍嶺行歌欣應拍。
- 題書忽與燕同來，入手恍如鱗有獲。
- 綵霞封裹策二三，珠露穿排首千百。
- 吟將麈柄擊玉壺，聽是冰絃調錦瑟。
- 豈惟句字費推敲，好是典刑見風格。
- 問之乃是吾故人，對此悠然記疇昔。
- 杏園初會固匆匆，蓬省舊游思歷歷。
- 我今娛老但醉眠，君要驚人更精索。
- 誠哉老子共風流，龜堂主人憂火逼。
- 料知得意風月前，獨立長歌天地窄。
- 生民清廟要新聲，底處當行求巨擘。
- 看君定作出谷雲，鶴書已到羅含宅。

## 拼音

- ren2 jian4 hao3 shi1 bu2 yi4 de2 ， jiang1 hu2 jin4 shi4 shi1 zhi1 e4 。
- mei2 hua1 zhi1 ji3 qian4 bu1 weng1 ， ming2 yue4 lun4 jiao1 wu2 tai4 bai2 。
- he2 ren2 shi2 jin4 gu3 zhong1 yun2 ， jiang1 qu2 qu4 zuo4 tian1 nan2 ke4 。
- feng4 gang1 chuan2 jiu3 fu4 ning2 xiang1 ， long2 ling3 xing2 ge1 xin1 ying1 pai1 。
- ti2 shu1 hu1 yu3 yan4 tong2 lai2 ， ru4 shou3 huang3 ru2 lin2 you3 huo4 。
- cai3 xia2 feng1 guo3 ce4 er4 san1 ， zhu1 lu4 chuan1 pai2 shou3 qian1 bai3 。
- yin2 jiang1 zhu3 bing3 ji1 yu4 hu2 ， ting1 shi4 bing1 xian2 diao4 jin3 se4 。
- qi3 wei2 ju4 zi4 fei4 tui1 qiao1 ， hao3 shi4 dian3 xing2 jian4 feng1 ge2 。
- wen4 zhi1 nai3 shi4 wu2 gu4 ren2 ， dui4 ci3 you1 ran2 ji4 chou2 xi1 。
- xing4 yuan2 chu1 hui4 gu4 cong1 cong1 ， peng2 sheng3 jiu4 you2 si1 li4 li4 。
- wo3 jin1 yu2 lao3 dan4 zui4 mian2 ， jun1 yao4 jing1 ren2 geng4 jing1 suo3 。
- cheng2 zai1 lao3 zi3 gong4 feng1 liu2 ， gui1 tang2 zhu3 ren2 you1 huo3 bi1 。
- liao4 zhi1 de2 yi4 feng1 yue4 qian2 ， du2 li4 chang2 ge1 tian1 di4 zhai3 。
- sheng1 min2 qing1 miao4 yao4 xin1 sheng1 ， di3 chu3 dang1 xing2 qiu2 ju4 bo4 。
- kan4 jun1 ding4 zuo4 chu1 gu3 yun2 ， he4 shu1 yi3 dao4 luo2 han2 zhai2 。

## 注释

## 译文

## 赏析
