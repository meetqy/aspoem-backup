---
id: tian-xi-jin-rui-xue-ge
title: 進瑞雪歌
titlePinyin: jin4 rui4 xue3 ge1
titleSlug: jin-rui-xue-ge
author: 田錫
authorPinyin: tian2 xi1
authorSlug: tian-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖德昭彰動天地，歲歲豐穰爲上瑞。
- 明年有閏節氣遲，冬深有雪方及時。
- 三農但喜及時雪，天心帝力豈得知。
- 臣忝頌條居近輔，勸課農桑理輿賦。
- 宛丘之下爲封部，宣布皇恩愧襦褲。
- 王澤流而有頌聲，因而拜手獻歌行。
- 歌云歲云暮兮日云暮，白雲初向斜陽度。
- 斜陽韜掩雲舒布，慘慘陰風生北戶。
- 風來带得霏霏花，花輕片片如瓊葩。
- 凍黏寒綴紛交加，陌上逡巡鋪玉沙。
- 琪樹瑶臺相間出，落梅墮絮初堆積。
- 映箔橫沾翡翠紋，拂窗斜度瑠璃隙。
- 飄飄千里度龍山，袤丈蕭關與玉關。
- 海上銀臺對金闕，水精簾櫳鑒明月。
- 萬年枝上夜輝光，上林先似梨花發。
- 黎元有望既滿望，手足舞之而蹈之。
- 因思去歲在京師，國家將議改元時。
- 時雪未呈盈尺瑞，百神奔走應禱祈。
- 海風吹起澄江練，織女金刀碎裁剪。
- 剪作天花撒翠微，茫茫六合生光輝。
- 明月宮中玉臼杵，霜兔擣藥雲母飛。
- 風篩乍似琅玕寶，翔鸞飛下啄瑶墀。
- 金門廊廡龍尾道，賀雪千官趁朝早。
- 吾皇爲喜表豐年，六出飛花不令掃。
- 樞相侍臣初奉宣，宣赴中書賜御筵。
- 光祿移厨供玉饌，上樽賜酒中官勸。
- 宣令不醉不得歸，席上仍令各賦詩。
- 詩成封進同奏謝，御制歌行競傳寫。
- 拜舞歡呼感聖明，千年遭遇作門生。
- 微臣忝幸在兩制，得以歌詩樂太平。
- 而今出典淮陽郡，組綬輝華佩金印。
- 才微任重副憂勤，履薄臨深守廉慎。
- 聖人德澤如陽春，陽春及物無不均。
- 微臣懷抱如葵藿，葵藿向陽堪喻身。
- 今因瑞雪獻歌詠，西垣再願縯絲綸。

## 拼音

- sheng4 de2 zhao1 zhang1 dong4 tian1 di4 ， sui4 sui4 feng1 rang2 wei2 shang4 rui4 。
- ming2 nian2 you3 run4 jie2 qi4 chi2 ， dong1 shen1 you3 xue3 fang1 ji2 shi2 。
- san1 nong2 dan4 xi3 ji2 shi2 xue3 ， tian1 xin1 di4 li4 qi3 de2 zhi1 。
- chen2 tian3 song4 tiao2 ju1 jin4 fu3 ， quan4 ke4 nong2 sang1 li3 yu2 fu4 。
- wan3 qiu1 zhi1 xia4 wei2 feng1 bu4 ， xuan1 bu4 huang2 en1 kui4 ru2 ku4 。
- wang2 ze2 liu2 er2 you3 song4 sheng1 ， yin1 er2 bai4 shou3 xian4 ge1 xing2 。
- ge1 yun2 sui4 yun2 mu4 xi1 ri4 yun2 mu4 ， bai2 yun2 chu1 xiang4 xie2 yang2 du4 。
- xie2 yang2 tao1 yan3 yun2 shu1 bu4 ， can3 can3 yin1 feng1 sheng1 bei3 hu4 。
- feng1 lai2 dai4 de2 fei1 fei1 hua1 ， hua1 qing1 pian4 pian4 ru2 qiong2 pa1 。
- dong4 nian2 han2 zhui4 fen1 jiao1 jia1 ， mo4 shang4 qun1 xun2 pu1 yu4 sha1 。
- qi2 shu4 yao2 tai2 xiang1 jian4 chu1 ， luo4 mei2 duo4 xu4 chu1 dui1 ji1 。
- ying4 bo2 heng2 zhan1 fei3 cui4 wen2 ， fu2 chuang1 xie2 du4 liu2 li2 xi4 。
- piao1 piao1 qian1 li3 du4 long2 shan1 ， mao4 zhang4 xiao1 guan1 yu3 yu4 guan1 。
- hai3 shang4 yin2 tai2 dui4 jin1 que4 ， shui3 jing1 lian2 long2 jian4 ming2 yue4 。
- wan4 nian2 zhi1 shang4 ye4 hui1 guang1 ， shang4 lin2 xian1 si4 li2 hua1 fa1 。
- li2 yuan2 you3 wang4 ji4 man3 wang4 ， shou3 zu2 wu3 zhi1 er2 dao3 zhi1 。
- yin1 si1 qu4 sui4 zai4 jing1 shi1 ， guo2 jia1 jiang1 yi4 gai3 yuan2 shi2 。
- shi2 xue3 wei4 cheng2 ying2 chi3 rui4 ， bai3 shen2 ben1 zou3 ying1 dao3 qi2 。
- hai3 feng1 chui1 qi3 cheng2 jiang1 lian4 ， zhi1 nü3 jin1 dao1 sui4 cai2 jian3 。
- jian3 zuo4 tian1 hua1 sa1 cui4 wei1 ， mang2 mang2 liu4 he2 sheng1 guang1 hui1 。
- ming2 yue4 gong1 zhong1 yu4 jiu4 chu3 ， shuang1 tu4 dao3 yao4 yun2 mu3 fei1 。
- feng1 shai1 zha4 si4 lang2 gan1 bao3 ， xiang2 luan2 fei1 xia4 zhuo2 yao2 chi2 。
- jin1 men2 lang2 wu3 long2 wei3 dao4 ， he4 xue3 qian1 guan1 chen4 chao2 zao3 。
- wu2 huang2 wei2 xi3 biao3 feng1 nian2 ， liu4 chu1 fei1 hua1 bu2 ling4 sao3 。
- shu1 xiang1 shi4 chen2 chu1 feng4 xuan1 ， xuan1 fu4 zhong1 shu1 ci4 yu4 yan2 。
- guang1 lu4 yi2 chu2 gong4 yu4 zhuan4 ， shang4 zun1 ci4 jiu3 zhong1 guan1 quan4 。
- xuan1 ling4 bu2 zui4 bu4 de2 gui1 ， xi2 shang4 reng2 ling4 ge4 fu4 shi1 。
- shi1 cheng2 feng1 jin4 tong2 zou4 xie4 ， yu4 zhi4 ge1 xing2 jing4 chuan2 xie3 。
- bai4 wu3 huan1 hu1 gan3 sheng4 ming2 ， qian1 nian2 zao1 yu4 zuo4 men2 sheng1 。
- wei1 chen2 tian3 xing4 zai4 liang3 zhi4 ， de2 yi3 ge1 shi1 le4 tai4 ping2 。
- er2 jin1 chu1 dian3 huai2 yang2 jun4 ， zu3 shou4 hui1 hua2 pei4 jin1 yin4 。
- cai2 wei1 ren4 zhong4 fu4 you1 qin2 ， lü3 bao2 lin2 shen1 shou3 lian2 shen4 。
- sheng4 ren2 de2 ze2 ru2 yang2 chun1 ， yang2 chun1 ji2 wu4 wu2 bu4 jun1 。
- wei1 chen2 huai2 bao4 ru2 kui2 huo4 ， kui2 huo4 xiang4 yang2 kan1 yu4 shen1 。
- jin1 yin1 rui4 xue3 xian4 ge1 yong3 ， xi1 yuan2 zai4 yuan4 yan3 si1 lun2 。

## 注释

## 译文

## 赏析
