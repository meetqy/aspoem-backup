---
id: tian-xi-song-han-yuan-fu-que
title: 送韓援赴闕
titlePinyin: song4 han2 yuan2 fu4 que4
titleSlug: song-han-yuan-fu-que
author: 田錫
authorPinyin: tian2 xi1
authorSlug: tian-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 逢君南浦落花時，送君南浦草離離。
- 離魂自與白雲斷，兩槳去時乘夕暉。
- 昔時漢家稱八使，登車便有澄清意。
- 吾皇宵旰念黎民，歌詠皇華遣使臣。
- 昭文館殿選學士，巡撫使名名號新。
- 二人分得淮南道，人自日邊來既早。
- 敷宣朝旨達君恩，淮陽父老私有言。
- 言逢太平歌且舞，利病達聰皆悉聞。
- 我昔南宮與西掖，後來謫宦爲遷客。
- 慶澤量移往單州，長淮塗次泊孤舟。
- 昌黎工部未相識，一見怡然如舊遊。
- 詩酒論交各相許，何如李白杜工部。
- 海上往來將月餘，煙波寄詩兼寄書。
- 書裏情深若江漢，詩中意重若瓊琚。
- 今說歸京忍輕別，別夜波光蕩明月。
- 若到朝廷話鄙夫，爲說子牟心戀闕。
- 闕下交游憶者誰，翰林蘇畢韓損之。
- 憑君與達相思意，夢向金鑾欵北扉。

## 拼音

- feng2 jun1 nan2 pu3 luo4 hua1 shi2 ， song4 jun1 nan2 pu3 cao3 li2 li2 。
- li2 hun2 zi4 yu3 bai2 yun2 duan4 ， liang3 jiang3 qu4 shi2 cheng2 xi1 hui1 。
- xi1 shi2 han4 jia1 cheng1 ba1 shi3 ， deng1 ju1 bian4 you3 cheng2 qing1 yi4 。
- wu2 huang2 xiao1 gan4 nian4 li2 min2 ， ge1 yong3 huang2 hua2 qian3 shi3 chen2 。
- zhao1 wen2 guan3 dian4 xuan3 xue2 shi4 ， xun2 fu3 shi3 ming2 ming2 hao4 xin1 。
- er4 ren2 fen1 de0 huai2 nan2 dao4 ， ren2 zi4 ri4 bian1 lai2 ji4 zao3 。
- fu1 xuan1 chao2 zhi3 da2 jun1 en1 ， huai2 yang2 fu4 lao3 si1 you3 yan2 。
- yan2 feng2 tai4 ping2 ge1 qie3 wu3 ， li4 bing4 da2 cong1 jie1 xi1 wen2 。
- wo3 xi1 nan2 gong1 yu3 xi1 ye4 ， hou4 lai2 zhe2 huan4 wei2 qian1 ke4 。
- qing4 ze2 liang2 yi2 wang3 dan1 zhou1 ， chang2 huai2 tu2 ci4 bo2 gu1 zhou1 。
- chang1 li2 gong1 bu4 wei4 xiang1 shi2 ， yi2 jian4 yi2 ran2 ru2 jiu4 you2 。
- shi1 jiu3 lun4 jiao1 ge4 xiang1 xu1 ， he2 ru2 li3 bai2 du4 gong1 bu4 。
- hai3 shang4 wang3 lai2 jiang1 yue4 yu2 ， yan1 bo1 ji4 shi1 jian1 ji4 shu1 。
- shu1 li3 qing2 shen1 ruo4 jiang1 han4 ， shi1 zhong4 yi4 zhong4 ruo4 qiong2 ju1 。
- jin1 shuo1 gui1 jing1 ren3 qing1 bie2 ， bie2 ye4 bo1 guang1 dang4 ming2 yue4 。
- ruo4 dao4 chao2 ting2 hua4 bi3 fu1 ， wei2 shuo1 zi3 mu4 xin1 lian4 que4 。
- que4 xia4 jiao1 you2 yi4 zhe3 shui2 ， han4 lin2 su1 bi4 han2 sun3 zhi1 。
- ping2 jun1 yu3 da2 xiang1 si1 yi4 ， meng4 xiang4 jin1 luan2 kuan3 bei3 fei1 。

## 注释

## 译文

## 赏析
