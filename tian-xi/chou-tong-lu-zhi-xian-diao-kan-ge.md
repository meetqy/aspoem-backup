---
id: tian-xi-chou-tong-lu-zhi-xian-diao-kan-ge
title: 酬桐廬知縣刁衎歌
titlePinyin: chou2 tong2 lu2 zhi1 xian4 diao1 kan4 ge1
titleSlug: chou-tong-lu-zhi-xian-diao-kan-ge
author: 田錫
authorPinyin: tian2 xi1
authorSlug: tian-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詔守江西新定郡，二年撫俗誰相問。
- 白浪青山繞郡城，卧理煙霞稱嘉遯。
- 帝鄉迢迢天一涯，子牟戀闕人不知。
- 慷慨情懷何企慕，宋璟政事杜牧詩。
- 六縣萬家人輯睦，魚鹽利人茶貨足。
- 公家事簡案牘稀，芳草疏籬映空獄。
- 楊柳湖邊觀釣魚，芙蓉池上靜看書。
- 優游天爵浩然性，貴如三入承明廬。
- 靖節先生來訪我，欣然延入皇堂坐。
- 歛襟欲坐先發言，捧出尺書雙袖間。
- 七軸好詞同跪授，儒雅禮豐情意厚。
- 主人識鑒非延陵，金石何煩榮固陋。
- 且置瓊瑶未暇看，高談如綺有餘歡。
- 黄鸝百囀天欲暮，客去斜陽已半軒。
- 焚香道院無人到，風花拂几收真誥。
- 却取文編一一看，南朝體制多淵奧。
- 兩軸七字五字詩，珠貫纍纍樂府詞。
- 古於禪月畫羅漢，麗於范蠡進西施。
- 議論精微窮理窟，賦詠升高能體物。
- 一篇序送周子通，飄飄思若翻冥鴻。
- 自有滄浪高尚志，因人命筆生詞鋒。
- 嘗聞水國清輝殿，曾事吳王侍文宴。
- 田園未遂歸去來，嚴子臺邊知一縣。
- 古人窮則善一身，達則惠澤如陽春。
- 一邑生靈如受賜，何須兼濟方爲貴。
- 金門吏隠能安身，何必棄官爲逸人。
- 桐廬山水幸堪賞，歌詩酬唱且相親。

## 拼音

- zhao4 shou3 jiang1 xi1 xin1 ding4 jun4 ， er4 nian2 fu3 su2 shui2 xiang1 wen4 。
- bai2 lang4 qing1 shan1 rao4 jun4 cheng2 ， wo4 li3 yan1 xia2 cheng1 jia1 dun4 。
- di4 xiang1 tiao2 tiao2 tian1 yi4 ya2 ， zi3 mu4 lian4 que4 ren2 bu4 zhi1 。
- kang1 kai3 qing2 huai2 he2 qi3 mu4 ， song4 jing3 zheng4 shi4 du4 mu4 shi1 。
- liu4 xian4 wan4 jia1 ren2 ji2 mu4 ， yu2 yan2 li4 ren2 cha2 huo4 zu2 。
- gong1 jia0 shi4 jian3 an4 du2 xi1 ， fang1 cao3 shu1 li2 ying4 kong1 yu4 。
- yang2 liu3 hu2 bian1 guan1 diao4 yu2 ， fu2 rong2 chi2 shang4 jing4 kan4 shu1 。
- you1 you2 tian1 jue2 hao4 ran2 xing4 ， gui4 ru2 san1 ru4 cheng2 ming2 lu2 。
- jing4 jie2 xian1 sheng0 lai2 fang3 wo3 ， xin1 ran2 yan2 ru4 huang2 tang2 zuo4 。
- lian3 jin1 yu4 zuo4 xian1 fa1 yan2 ， peng3 chu1 chi3 shu1 shuang1 xiu4 jian4 。
- qi1 zhou2 hao3 ci2 tong2 gui4 shou4 ， ru2 ya3 li3 feng1 qing2 yi4 hou4 。
- zhu3 ren2 shi2 jian4 fei1 yan2 ling2 ， jin1 shi2 he2 fan2 rong2 gu4 lou4 。
- qie3 zhi4 qiong2 yao2 wei4 xia2 kan4 ， gao1 tan2 ru2 qi3 you3 yu2 huan1 。
- huang2 li2 bai3 zhuan4 tian1 yu4 mu4 ， ke4 qu4 xie2 yang2 yi3 ban4 xuan1 。
- fen2 xiang1 dao4 yuan4 wu2 ren2 dao4 ， feng1 hua1 fu2 ji3 shou1 zhen1 gao4 。
- que4 qu3 wen2 bian1 yi1 yi1 kan4 ， nan2 chao2 ti3 zhi4 duo1 yuan1 ao4 。
- liang3 zhou2 qi1 zi4 wu3 zi4 shi1 ， zhu1 guan4 lei2 lei2 le4 fu3 ci2 。
- gu3 wu1 shan4 yue4 hua4 luo2 han4 ， li2 wu1 fan4 li3 jin4 xi1 shi1 。
- yi4 lun4 jing1 wei1 qiong2 li3 ku1 ， fu4 yong3 sheng1 gao1 neng2 ti3 wu4 。
- yi4 pian1 xu4 song4 zhou1 zi3 tong1 ， piao1 piao1 si1 ruo4 fan1 ming2 hong2 。
- zi4 you3 cang1 lang4 gao1 shang4 zhi4 ， yin1 ren2 ming4 bi3 sheng1 ci2 feng1 。
- chang2 wen2 shui3 guo2 qing1 hui1 dian4 ， ceng2 shi4 wu2 wang2 shi4 wen2 yan4 。
- tian2 yuan2 wei4 sui4 gui1 qu4 lai2 ， yan2 zi3 tai2 bian1 zhi1 yi2 xian4 。
- gu3 ren2 qiong2 ze2 shan4 yi4 shen1 ， da2 ze2 hui4 ze2 ru2 yang2 chun1 。
- yi2 yi4 sheng1 ling2 ru2 shou4 ci4 ， he2 xu1 jian1 ji4 fang1 wei2 gui4 。
- jin1 men2 li4 yin3 neng2 an1 shen1 ， he2 bi4 qi4 guan1 wei2 yi4 ren2 。
- tong2 lu2 shan1 shui3 xing4 kan1 shang3 ， ge1 shi1 chou2 chang4 qie3 xiang1 qin1 。

## 注释

## 译文

## 赏析
